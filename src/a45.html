<html>
<head>
<title>喜春來</title>
<meta http-equiv="Content-Type" content="text/html; charset=utf-8">
</head>
<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>喜春來</b></font> 
</div>
<p>《太平樂府》注：中呂宮。《太和正音譜》注：正宮。一名《陽春曲》。</p>
<p>單調二十九字，五句一協韻、四平韻</p>
<p>張雨<br>
  江梅的的依茅舍。石瀨濺濺漱玉沙。<br>
  ◎○◎●○○<font color="#3333FF">●</font>協◎●○○●●<font color="#FF6600">○</font><br>
  瓦甌蓬底送年華。問暮鴉。何處阿戎家。<br>
  ◎○⊙●●○<font color="#FF6600">○</font>　◎●<font color="#FF6600">○</font>　⊙●●○<font color="#FF6600">○</font></p>
<p>此亦元人小令，平仄韻互協者。按，元好問詞，起句〔春盤且剪三生菜〕，宜字平聲。姚燧詞，第三名〔山河判斷筆尖頭〕，山字平聲。元好問詞，結句〔且唱喜春來〕，且字仄聲。其餘平仄，參校周德清、司馬九皋兩詞。</p>
<p>又一體　單調二十九字，五句兩協韻、三平韻</p>
<p>周德清<br>
  閑花醞釀蜂兒蜜。細雨調和燕子泥。<br>
  ○○●●○○<font color="#3333FF">●</font>協●●○○●●<font color="#FF6600">○</font><br>
  綠窗蝶夢覺來遲。誰喚起。簾外曉鶯啼。<br>
  ●○●●●○<font color="#FF6600">○</font>　●●<font color="#3333FF">●</font>協○●●○<font color="#FF6600">○</font></p>
<p>此詞第四句，亦協仄韻，與張詞異。</p>
<p>又一體　單調三十字，六句兩協韻、三平韻</p>
<p>司馬九皋<br>
  歲雲暮矣雖無補。時復中之盡有餘。<br>
  ●○●●○○<font color="#3333FF">●</font>協○●○○●●<font color="#FF6600">○</font><br>
  老來吾亦愛吾廬。清債苦。樽有酒。且消除。<br>
  ●○○●●○<font color="#FF6600">○</font>　○●<font color="#3333FF">●</font>協○●●　●○<font color="#FF6600">○</font></p>
<p>此詞與周詞同，惟結句多一襯字，作三字兩句異。</p>
<p>又一體　單調三十一字，七句一協韻、四平韻《太平樂府》</p>
<p>無名氏<br>
  海棠過雨紅初淡。楊柳無風睡正寒。<br>
  ●○●●○○<font color="#3333FF">●</font>協○●○○●●<font color="#FF6600">○</font><br>
  杏燒紅。桃剪錦。草拖藍。三月三。和氣盛東南。<br>
  ●○○　○●●　●○<font color="#FF6600">○</font>　○●<font color="#FF6600">○</font>　○●●○<font color="#FF6600">○</font></p>
<p>此詞第三句，作三字三句異。</p>
</body>
</html>
