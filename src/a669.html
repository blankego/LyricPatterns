<html>
<head>
<title>晝錦堂</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>晝錦堂</b></font></div>
<p>此調有平韻、仄韻兩體。平韻者，見周邦彥《片玉集》；仄韻者，見陳允平《日湖漁唱》。</p>
<p>雙調一百二字，前段十句四平韻，後段十一句五平韻</p>
<p>周邦彥<br>
  雨洗桃花。風飄柳絮。日日飛滿雕簷。懊惱一春幽恨。盡屬眉尖。<br>
  ◎●○○　○○●●　◎◎○●○<font color="#FF6600">○</font>　●●◎○○●　◎●○<font color="#FF6600">○</font><br>
  愁聞雙飛新燕語。更堪孤枕宿酲忺。雲鬟亂。獨步畫堂。輕風暗觸珠簾。<br>
  ⊙⊙⊙⊙○◎●　◎○⊙●●○<font color="#FF6600">○</font>　○○●　◎●◎○　○○●●○<font color="#FF6600">○</font><br>
  多厭。靜晝永。瓊戶悄。香銷金獸慵添。自與蕭郎別後。事事俱嫌。<br>
  ○<font color="#FF6600">○</font>　◎●●　○●●　⊙○⊙●○<font color="#FF6600">○</font>　●●○○◎●　●●○<font color="#FF6600">○</font><br>
  短歌新曲無心理。鳳簫龍管不曾拈。空惆悵。長是每年三月。病酒懨懨。<br>
  ◎○⊙●○○●　◎○⊙●●○<font color="#FF6600">○</font>　○○●　○●◎○⊙●　◎●○<font color="#FF6600">○</font></p>
<p>此調押平聲韻者，以此詞為正體，吳文英詞，悉照此填。若蔣詞之換頭協仄韻，宋詞、孫詞之句讀異同，皆變體也。按，吳文英詞，前段第四、五句〔舊雨殘雲仍在，門巷都非〕，殘字、門字俱平聲；第六句〔愁結春情迷醉眼〕，結字仄聲；後段第四句〔十年輕負心期〕，十字仄聲；第八句〔瘦腰折盡六橋絲〕，折字仄聲。譜內可平可仄據此，餘參蔣、宋、孫三詞。</p>
<p><br>
  又一體　雙調一百二字，前段十句四平韻，後段十一句兩協韻四平韻</p>
<p>蔣捷<br>
  染柳煙消。敲菰雨斷。歷歷猶寄斜陽。掩冉玉妃芳袂。擁出靈場。<br>
  ●●○○　○○●●　●●○●○<font color="#FF6600">○</font>　●●●○○●　●●○<font color="#FF6600">○</font><br>
  倩他鴛鴦來寄語。駐君舴艋亦何妨。漁榔靜。獨奏棹歌。邀妃試酌清觴。<br>
  ●○○○○●●　●○●●●○<font color="#FF6600">○</font>　○○●　●●●○　○○●●○<font color="#FF6600">○</font><br>
  湖上。雲漸暝。秋浩蕩。鮮風支盡蟬糧。贈我非環非佩。萬斛生香。<br>
  ○<font color="#3333FF">●</font>協○●●　○●<font color="#3333FF">●</font>協○○○●○<font color="#FF6600">○</font>　●●○○○●　●●○<font color="#FF6600">○</font><br>
  半蝸茅屋歸炊影。數螺苔石壓波光。鴛鴦笑。何似且留雙楫。翠隱紅藏。<br>
  ●○○●○○●　●○○●●○<font color="#FF6600">○</font>　○○●　○●●○○●　●●○<font color="#FF6600">○</font></p>
<p>此與周詞同，惟換頭句及第三句，用本部三聲協韻異。</p>
<p>又一體　雙調一百二字，前段十句四平韻，後段十一句五平韻</p>
<p>宋自遜<br>
  荷葉龜遊。庭皋鶴舞。應是秋滿淮涯。昨夜將星明處。彷彿峨眉。<br>
  ○●○○　○○●●　○●○●○<font color="#FF6600">○</font>　●●●○○●　●●○<font color="#FF6600">○</font><br>
  干戈已淨銀河淡。塵沙不動翠煙微。邦人道。半月中秋。當歌不飲何為。<br>
  ○○●●○○●　○○●●●○<font color="#FF6600">○</font>　○○●　●●○○　○○●●○<font color="#FF6600">○</font><br>
  誰知。心事遠。但感慨登臨。白羽頻揮。恨不明朝出塞。獵獵旌旗。<br>
  ○<font color="#FF6600">○</font>　○●●　●●●○○　●●○<font color="#FF6600">○</font>　●●○○●●　●●○<font color="#FF6600">○</font><br>
  文南一矢澶淵勁。夔門三箭武關奇。挑燈看。龍吼傳家舊劍。曾斬吳曦。<br>
  ○○●●○○●　○○○●●○<font color="#FF6600">○</font>　○○●　○●○○●●　○●○<font color="#FF6600">○</font></p>
<p>此與周詞同，惟後段第三句五字，第四句四字異。</p>
<p>又一體　雙調一百二字，前段十句四平韻，後段十一句五平韻</p>
<p>孫惟信<br>
  薄袖禁寒。輕妝媚晚。落梅庭院春妍。映戶盈盈。回倩笑、整花鈿。<br>
  ●●○○　○○●●　●○○●○<font color="#FF6600">○</font>　●●○○　○●●　●○<font color="#FF6600">○</font><br>
  柳裁雲剪腰支小。鳳蟠鴉聳髻鬟偏。東風裏。香步翠搖。藍橋那日因緣。<br>
  ●○○●○○●　●○○●●○<font color="#FF6600">○</font>　○○●　○●●○　○○●●○<font color="#FF6600">○</font><br>
  嬋娟。留慧盼。渾當了。匆匆密受深憐。夢過欄杆。猶認冷月鞦韆。<br>
  ○<font color="#FF6600">○</font>　○●●　○●●　○○●●○<font color="#FF6600">○</font>　●●○○　○●●●○<font color="#FF6600">○</font><br>
  杏梢空鬧相思眼。燕翎難繫斷腸箋。銀屏下。爭信有人。真個病也天天。<br>
  ●○○●○○●　●○○●●○<font color="#FF6600">○</font>　○○●　○●●○　○●●●○<font color="#FF6600">○</font></p>
<p>此詞與周詞校，前段第四、五句，後段第五、六句俱作四字一句、六字一句，第十句四字，結句六字異。前段第五句，雖作折腰句法，實六字句也，不可誤填三字兩句。</p>
<p>又一體　雙調一百二字，前段十句五仄韻，後段十一句七仄韻</p>
<p>陳允平<br>
  上苑寒收。西塍雨散。東風是處花柳。步錦籠紗。依舊五陵台沼。<br>
  ●●○○　○○●●　○○●●○<font color="#FF6600">●</font>　●●○○　○●●○○<font color="#FF6600">●</font><br>
  繡簾珠箔金翠嫋。瑣窗雕檻青紅鬥。頻回首。茶灶酒壚。前度幾番攜手。<br>
  ●○○●○●●　●○○●○○<font color="#FF6600">●</font>　○○<font color="#FF6600">●</font>　○●●○　○●●○○<font color="#FF6600">●</font><br>
  知否。人漸老。嗟眼為花狂。肩為詩瘦。喚醒鄉心。無奈數聲啼鳥。<br>
  ○<font color="#FF6600">●</font>　○●<font color="#FF6600">●</font>　○●●○○　○●○<font color="#FF6600">●</font>　●●○○　○●●○○<font color="#FF6600">●</font><br>
  秉燭清遊嫌夜短。採香新意輸年少。歸來好。皈趁故園池閣。綠陰芳草。<br>
  ●●○○○●●　●○○●○○<font color="#FF6600">●</font>　○○<font color="#FF6600">●</font>　●●●○○●　●○○<font color="#FF6600">●</font></p>
<p>此調押仄聲韻者，只此一體，句讀與平韻詞，大同小異，無別首宋詞可校。</p>
</body>
</html>
