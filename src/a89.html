<html>
<head>
<title>紗窗恨</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>紗窗恨</b></font></div>
<p>唐教坊曲名。毛文錫詞，有〔月照紗窗，恨依依〕句，取以為名。</p>
<p>雙調四十一字，前段四句兩仄韻、兩平韻，後段四句兩平韻</p>
<p>毛文錫<br>
  新春燕子還來至。一雙飛。壘巢泥濕時時墜。涴人衣。<br>
  ○○●●○○<font color="#FF6600">●</font>　●○<font color="#FF6600">○</font>　●○⊙●○○<font color="#FF6600">●</font>　●○<font color="#FF6600">○</font><br>
  後園裏、看百花發。香風拂、繡戶金扉。月照紗窗。恨依依。<br>
  ●○●　●◎○●　⊙⊙◎　◎●○<font color="#FF6600">○</font>　●●○○　●○<font color="#FF6600">○</font></p>
<p>此詞前段起句，乃間入仄韻，非本韻也。《詞律》於第二句注換平者誤。譜內可平可仄參校下詞。</p>
<p>又一體　雙調四十二字，前段四句兩仄韻、兩平韻，後段四句兩平韻</p>
<p>毛文錫<br>
  雙雙蝶翅塗鉛粉。咂花心。綺窗繡戶飛來穩。畫堂陰。<br>
  ○○●●○○<font color="#FF6600">●</font>　●○<font color="#FF6600">○</font>　●○●●○○<font color="#FF6600">●</font>　●○<font color="#FF6600">○</font><br>
  二三月、愛隨風絮。伴落花、來拂衣襟。更剪輕羅片。傅黃金。<br>
  ●○●　●○○●　●●○　○●○<font color="#FF6600">○</font>　●●○○●　●○<font color="#FF6600">○</font></p>
<p>此詞後段第三句較前詞多一字，宋詞謂之添字，元曲謂之襯字。</p>
</body>
</html>
