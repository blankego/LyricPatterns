<html>
<head>
<title>玉燭新</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>玉燭新</b></font></div>
<p>調始《清真樂府》，《爾雅》云，四時和，謂之玉燭，取以為名。</p>
<p>雙調一百一字，前段九句五仄韻，後段九句六仄韻</p>
<p>周邦彥<br>
  溪源新臘後。見數朵江梅。剪裁初就。暈酥砌玉。芳英嫩、故把春心輕漏。<br>
  ○○○●<font color="#FF6600">●</font>　●●●○○　●○○<font color="#FF6600">●</font>　◎○◎●　○○●　●●○○○<font color="#FF6600">●</font><br>
  前村昨夜。想弄月黃昏時候。孤岸峭、疏影橫斜。濃香暗沾襟袖。<br>
  ⊙○◎●　◎●●○○⊙<font color="#FF6600">●</font>　⊙●●　⊙●○○　○○●○○<font color="#FF6600">●</font><br>
  樽前賦與多才。問嶺外風光。故人知否。壽陽漫鬥。終不似、照水一枝清瘦。<br>
  ○○●●○○　●◎●○○　●○○<font color="#FF6600">●</font>　◎○◎<font color="#FF6600">●</font>　○◎●　●●◎○○<font color="#FF6600">●</font><br>
  風嬌雨秀。好亂插繁花盈首。須通道、羌笛無情。看看又奏。<br>
  ⊙○●<font color="#FF6600">●</font>　◎●●○○○<font color="#FF6600">●</font>　○●●　○●○○　○○●<font color="#FF6600">●</font></p>
<p>此調以此詞為正體，若楊詞之多押兩韻，乃變格也。按，趙文詞，前段第四句〔洞房花燭〕，花字平聲；趙以夫詞，第八句〔又不是、南國花遲〕，又字仄聲；趙文詞，後段第二句〔問堂上萱花〕，堂字平聲；第四句〔功名浪鬥〕，功字平聲；趙以夫詞，第六句〔酒樽澹泊〕，酒字仄聲。譜內可平可仄據此，餘參所採楊詞。趙以夫詞，前段首句〔寒空一雁落〕，一字入聲，此以入作平，故不注可仄。</p>
<p>又一體　雙調一百一字，前段九句七仄韻，後段九句六仄韻</p>
<p>楊無咎<br>
  荒山藏古寺。見傍水梅開。一枝三四。蘭枯蕙死。登臨處、慰我魂消惟此。<br>
  ○○○●<font color="#FF6600">●</font>　●●●○○　●○○<font color="#FF6600">●</font>　○○●<font color="#FF6600">●</font>　○○●　●●○○○<font color="#FF6600">●</font><br>
  可堪紅紫。曾不解、和羹結子。高壓盡、百卉千葩。因君合修花史。<br>
  ●○○<font color="#FF6600">●</font>　○●●　○○●<font color="#FF6600">●</font>　○●●　●●○○　○○●○○<font color="#FF6600">●</font><br>
  韶華且莫吹殘。待淺搵松煤。寫教形似。此時胸次。凝冰雪、洗盡從前塵滓。<br>
  ○○●●○○　●●●○○　●○○<font color="#FF6600">●</font>　●○○<font color="#FF6600">●</font>　○○●　●●○○○<font color="#FF6600">●</font><br>
  吟安個字。拌不寐、勾牽幽思。誰伴我、香宿蜂媒。光浮月姊。<br>
  ○○●<font color="#FF6600">●</font>　○●●　○○○<font color="#FF6600">●</font>　○●●　○●○○　○○●<font color="#FF6600">●</font></p>
<p>此詞前段第四句、第六句俱押韻，與周詞異。</p>
</body>
</html>
