<html>
<head>
<title>五彩結同心</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>五彩結同心</b></font></div>
<p>此調有平韻、仄韻兩體。平韻者，見趙彥端《介庵詞》；仄韻者，見《樂府雅詞》。</p>
<p>雙調一百十一字，前後段各九句，四平韻</p>
<p>趙彥端<br>
  人間塵斷。雨處風回。涼波自泛仙槎。非郭還非埜。閑鶯燕、時傍笑語清佳。<br>
  ○○○●　●●○○　○○●●○<font color="#FF6600">○</font>　○●○○●　○○●　○●●●○<font color="#FF6600">○</font><br>
  銅壺花漏長如線。金鋪碎、香暖簷牙。誰知道、東園五畝。種成國豔天葩。<br>
  ○○○●○○●　○○●　○●○<font color="#FF6600">○</font>　○○●　○○●●　●○●●○<font color="#FF6600">○</font><br>
  主人漢家龍種。正翩翩迥立。雪紵烏紗。歌舞承平舊。圍紅袖、詩興自寫春華。<br>
  ●○●○○●　●○○●●　●●○<font color="#FF6600">○</font>　○●○○●　○○●　○●●●○<font color="#FF6600">○</font><br>
  未知三斗朝天去。定何似、鴻寶丹砂。且一醉、朱顏相慶。共看玉井浮花。<br>
  ●○○●○○●　●○●　○●○<font color="#FF6600">○</font>　●●●　○○○●　●○●●○<font color="#FF6600">○</font></p>
<p>此調押平韻者，只有此詞，無別首可校。</p>
<p>又一體　雙調一百十一字，前段九句五仄韻，後段九句六仄韻</p>
<p>《樂府雅詞》無名氏<br>
  珠簾垂戶。金索懸窗。家接浣紗溪路。相見桐陰下。一鉤月、恰在鳳凰棲處。<br>
  ○○○<font color="#FF6600">●</font>　○●○○　○●●○○<font color="#FF6600">●</font>　○●○○●　●○●　●●●○○<font color="#FF6600">●</font><br>
  素瓊碾就宮腰小。花枝嫋、盈盈嬌步。新妝淺、滿腮紅雪。綽約片雲欲度。<br>
  ●○●●○○●　○○●　○○○<font color="#FF6600">●</font>　○○●　●○○●　●●●○●<font color="#FF6600">●</font><br>
  塵寰豈能留住。唯只愁化作。彩雲飛去。蟬翼衫兒薄。冰肌瑩、輕罩一團香霧。<br>
  ○○●○○<font color="#FF6600">●</font>　○●○●●　●○○<font color="#FF6600">●</font>　○●○○●　○○●　○●●○○<font color="#FF6600">●</font><br>
  彩箋巧綴相思苦。脈脈動、憐才心緒。好作個、秦樓活計。要待吹簫伴侶。<br>
  ●○●●○○<font color="#FF6600">●</font>　●●●　○○○<font color="#FF6600">●</font>　●●●　○○●●　●●○○●<font color="#FF6600">●</font></p>
<p>此調押仄韻者，亦只有此詞，無別首可校。</p>
</body>
</html>
