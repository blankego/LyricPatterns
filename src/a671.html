<html>
<head>
<title>花發狀元紅慢</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<p align="center"><b><font color="#FF6600" size="+3" face="標楷體">花發狀元紅慢</font></b></p>
<p>宋葉夢得《避暑錄話》：劉幾在神宗時，與范蜀公重定大樂，洛陽花品曰狀元紅，為一時之冠。樂工花日新，能為新聲，汴妓郜懿以色著，秘監致仕劉燾，精音律，熙寧中，幾攜花日新就郜懿家，賞花歡詠，乃撰此曲，填詞以贈之。</p>
<p>雙調一百二字，前後段各十句，五仄韻</p>
<p>劉幾<br>
  三春向暮。萬卉成陰。有嘉豔方坼。嬌姿嫩質。冠群品。共賞傾城傾國。<br>
  ○○●●　●●○○　●○●○<font color="#FF6600">●</font>　○○●<font color="#FF6600">●</font>　●○●　●●○○○<font color="#FF6600">●</font><br>
  上苑晴畫暄。千素萬紅尤奇特。綺筵開。會詠歌才子。壓倒元白。<br>
  ●●○●○　○●●○○○<font color="#FF6600">●</font>　●○○　●●○○●　●●○<font color="#FF6600">●</font><br>
  別有芳幽苞小。步障華絲。綺軒油壁。與紫鴛鴦。素蛺蝶。自清旦、往往連夕。<br>
  ●●○○○●　●●○○　●○○<font color="#FF6600">●</font>　●●○○　●●<font color="#FF6600">●</font>　●○●　●●○<font color="#FF6600">●</font><br>
  巧鶯喧翠管。嬌燕語雕樑留客。武陵人。念夢後意濃。堪遣情溺。<br>
  ●○○●●　○●●○○○<font color="#FF6600">●</font>　●○○　●●●●○　○●○<font color="#FF6600">●</font></p>
<p>此調無他詞可校，其平仄亦遵之。</p>
</body>
</html>
