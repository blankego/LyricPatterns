<html>
<head>
<title>十二時慢</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>十二時慢</b></font></div>
<p>宋鼓吹四曲之一。《花草粹編》無〔慢〕字。此詞有仄韻、平韻兩體。</p>
<p>三段一百三十字，前段十一句五仄韻，中段八句三仄韻，後段八句四仄韻</p>
<p>柳永<br>
  晚晴初。淡煙籠月。風透蟾光如洗。覺翠帳、涼生秋思。<br>
  ●○○　●○○●　○●○○⊙<font color="#FF6600">●</font>　●●●　○○⊙<font color="#FF6600">●</font><br>
  漸入微寒天氣。敗葉敲窗。西風滿院。睡不成還起。<br>
  ●●○○⊙<font color="#FF6600">●</font>　◎●○○　○○◎●　●●○○<font color="#FF6600">●</font><br>
  更漏咽、滴破憂心。萬感並生。都在離人愁耳。<br>
  ⊙●●　◎●○○　●●◎○　○●⊙○○<font color="#FF6600">●</font><br>
  天怎知。當時一句。做得十分縈繫。夜永有時。分明枕上。覷著孜孜地。<br>
  ○●○　○○◎●　●●●○○<font color="#FF6600">●</font>　◎●●○　⊙○◎●　◎●○○<font color="#FF6600">●</font><br>
  燭暗時酒醒。元來又是夢裏。<br>
  ●●○●●　⊙○◎●◎<font color="#FF6600">●</font><br>
  睡覺來。披衣獨坐。萬種無憀情意。怎得伊來。重諧連理。<br>
  ●◎○　⊙○◎●　◎●○○○<font color="#FF6600">●</font>　●●○○　⊙○○<font color="#FF6600">●</font><br>
  再整餘香被。祝告天發願。從今永無拋棄。<br>
  ●●○○<font color="#FF6600">●</font>　●◎○●●　○○●○○<font color="#FF6600">●</font></p>
<p>此調押仄韻者，應以此詞為正體，葛詞句讀，多與之同，故平仄悉參之。若朱詞之少一段，恐系脫誤，不校注入譜，後段第五句，《花草粹編》作〔重諧雲雨〕，雨字不押韻。</p>
<p>又一體　雙調九十一字，前段十句四仄韻，後段六句三仄韻</p>
<p>朱雍<br>
  粉痕輕。謝池泛玉。波暖琉璃初暖。睹靚芳、塵冥春浦。水曲漪漪遙岸。<br>
  ●○○　●○●●　○●○○○<font color="#FF6600">●</font>　●●○　○○○●　●●○○○<font color="#FF6600">●</font>●<br>
  麝氣柔、雲容影淡。正日邊寒淺。閑院寂、幽管聲中。萬感並生。心事曾陪瓊宴。<br>
  ●●○　○○●●　●●○○<font color="#FF6600">●</font>　○●●　○●○○　●●●○　○●○○○<font color="#FF6600">●</font><br>
  春暗南枝依舊。但得當初繾綣。晝永亂英繽紛。解佩映人輕盈面。<br>
  ○●○○○●　●●○○●<font color="#FF6600">●</font>　●●●○○○　●●●○○○<font color="#FF6600">●</font><br>
  香暗酒醒處。年年共副良願。<br>
  ○●●○●　○○●●○<font color="#FF6600">●</font></p>
<p>此詞較柳詞少一段，前段第六句七字，與柳詞異。後段惟結處句法相似，餘俱不同，疑有脫誤，姑仍原本存之。</p>
<p>又一體　三段一百四十一字，前段十一句七仄韻，中段八句四仄韻，後段十句四仄韻</p>
<p>葛長庚<br>
  素馨花。在枝無幾。秋入欄杆十二。那茉莉、如今已矣。只有蘭英菊蕊。<br>
  ●○○　●○○<font color="#FF6600">●</font>　○●○○●<font color="#FF6600">●</font>　●●●　○○●<font color="#FF6600">●</font>　●●○○●<font color="#FF6600">●</font><br>
  霜蟹年時。香橙天氣。總是悲秋意。<br>
  ○●○○　○○○<font color="#FF6600">●</font>　●●○○<font color="#FF6600">●</font><br>
  問宋玉、當日如何。對此淒涼。風月怎生存濟。<br>
  ●●●　○●○○　●●○○　○●●○○<font color="#FF6600">●</font><br>
  還未知。幽人心事。望得眼穿心碎。青鳥不來。彩鸞何處。雲鎖三山翠。<br>
  ○●○　○○○<font color="#FF6600">●</font>　●●●○○<font color="#FF6600">●</font>　○●●○　●○○●　○●○○<font color="#FF6600">●</font><br>
  是碧霄有路。要歸歸又無計。<br>
  ●●○●●　●○○●○<font color="#FF6600">●</font><br>
  奈何他。水長天遠。身又何曾生翅。手撚芙蓉。耳聽鴻雁。怕有丹書至。<br>
  ●○○　●○○●　○●○○○<font color="#FF6600">●　</font>●●○○　●○○●　●●○○<font color="#FF6600">●</font><br>
  縱人間富貴。一歲復一歲。此心終日繞香盤。在篆畦兒裏。<br>
  ●○○●●　●●●●<font color="#FF6600">●　</font>●○○●●○○　●●○○<font color="#FF6600">●</font></p>
<p>此詞與柳詞校，前段第二句、第七句，中段第二句，俱押韻；後段第五句不押韻，第八句減一字，下又添七字一句、王字一句異。</p>
<p>又一體　雙調一百二十五字，前段十四句十一平韻，後段十四句九平韻</p>
<p>《宋史‧樂志》無名氏<br>
  聖明代。海縣澄清。惠化洽寰瀛。時康歲足。治定武成。遐邇賀升平。<br>
  ●○●　●●○<font color="#FF6600">○</font>　●●●○<font color="#FF6600">○</font>　○○●●　●●●<font color="#FF6600">○</font>　○●●○<font color="#FF6600">○</font><br>
  嘉壇上、昭事神靈。薦明誠。報本禪雲亭。俎豆列犧牲。<br>
  ○○●　○●○<font color="#FF6600">○</font>　●○<font color="#FF6600">○</font>　●●●○<font color="#FF6600">○</font>　●●●○<font color="#FF6600">○</font><br>
  宸心蠲潔。明德薦惟馨。紀鴻名。千載播天聲。<br>
  ○○○●　○●●○<font color="#FF6600">○</font>　●○<font color="#FF6600">○</font>　○●●○<font color="#FF6600">○</font><br>
  燔柴畢。雲馭回仙仗。慶鑾輅還京。八神扈蹕。四隩來庭。嘉氣覆重城。<br>
  ○○●　○●○○●　●○●○<font color="#FF6600">○</font>　●○●●　●●○<font color="#FF6600">○</font>　○●●○<font color="#FF6600">○</font><br>
  殊常禮、曠古難行。遇文明。仁恩蘇品彙。沛澤被簪纓。<br>
  ○○●　●●○<font color="#FF6600">○</font>　●○<font color="#FF6600">○</font>　○○○●●　●●●○<font color="#FF6600">○</font><br>
  祥符錫祚。武庫永銷兵。育群生。景運保千齡。<br>
  ○○●●　●●●○<font color="#FF6600">○</font>　●○<font color="#FF6600">○</font>　●●●○<font color="#FF6600">○</font></p>
<p>此詞兩段全用平韻，與前三體異，而前後句法相同，於體最為完整，惜無別首可校。</p>
</body>
</html>
