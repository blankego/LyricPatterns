<html>
<head>
<title>攤破採桑子</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<p align="center"><font color="#FF6600"><b><font face="標楷體" size="+3">攤破採桑子</font></b></font></p>
<p>調見《惜香樂府》，即《採桑子令》也，因前後段俱添入和聲，自成一體。</p>
<p>雙調六十字，前段六句四平韻，後段六句三平韻、一重韻</p>
<p>趙長卿<br>
  樹頭紅葉飛都盡。景物淒涼。秀出群芳。又見江梅淺淡妝。<br>
  ●○○●○○●　●●○<font color="#FF6600">○</font>　●●○<font color="#FF6600">○</font>　●●○○●●<font color="#FF6600">○</font><br>
  也。囉。真個是、可人香。<br>
  ●　○　○●●　●○<font color="#FF6600">○</font><br>
  蘭魂蕙魄應羞死。獨佔風光。夢斷高唐。月送疏枝過女牆。<br>
  ○○●●○○●　●●○<font color="#FF6600">○</font>　●●○<font color="#FF6600">○</font>　●●○○●●<font color="#FF6600">○</font><br>
  也。囉。真個是、可人香。<br>
  ●　○　○●●　●○<font color="#FF6600">○</font>重</p>
<p>楚詞押韻句，或用助語詞，漢賦亦多如此，故此詞第四句，當於〔也〕字點句，坊本或於〔妝〕字點句，及〔也、囉〕二字相連點句者非。按，《金詞》高平調《唐多令》，兩結句俱有〔也〕字、〔囉〕字，南北曲《水紅花》，結句亦有〔也〕字、〔囉〕字。又按，《廣韻》〔七歌〕：囉，歌詞也。此詞兩結〔香〕字重押，其為歌時之和聲無疑。</p>
</body>
</html>
