<html>
<head>
<title>惜春令</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>惜春令</b></font> 
</div>
<p>宋周密〔天基聖節樂次〕，有方響獨打正宮《惜春》。</p>
<p>雙調五十字，前後段各四句，三平韻</p>
<p>杜安世<br>
  今日重陽秋意深。籬邊散、嫩菊開金。萬里霜天林葉墜。蕭索動離心。<br>
  ○●○○○●<font color="#FF6600">○</font>　○○●　●●○<font color="#FF6600">○</font>　●●○○○●●　○●●○<font color="#FF6600">○</font><br>
  臂上茱萸新。似前歲、堪賞光陰。一盞香醪聊寄興。牛嶺會難尋。<br>
  ●●○○<font color="#FF6600">○</font>　●○●　○●○<font color="#FF6600">○</font>　●●○○○●●　○●●○<font color="#FF6600">○</font></p>
<p>調見《壽域詞》，只此二首，而下首字句亦同，所異者，前後段起句協仄韻耳。宋、元人無別首可校，其平仄當依之。</p>
<p>又一體　雙調五十字，前後段各四句，一協韻、兩平韻</p>
<p>杜安世<br>
  春夢無憑猶懶起。銀燭盡、畫簾低垂。小庭楊柳黃金翠。桃臉兩三枝。<br>
  ○●○○○●<font color="#3333FF">●</font>協○●●　●○○<font color="#FF6600">○</font>　●○○●○○●　○●●○<font color="#FF6600">○</font><br>
  妝閣才梳洗。悶無緒、玉簫慵吹。紛紛飄絮人疏遠。空對日遲遲。<br>
  ○●○○<font color="#3333FF">●</font>協●○●　●○○<font color="#FF6600">○</font>　○○○●○○●　○●●○<font color="#FF6600">○</font></p>
<p>此詞兩起句協仄韻，以下仍照前詞押平韻。<br>
  <br>
  ▲杜安世，今夕重陽一首，籬邊散、嫩菊開金句，開字作黃，應遵詞譜改 </p>
</body>
</html>
