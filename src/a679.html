<html>
<head>
<title>還京樂</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>還京樂</b></font></div>
<p>唐教坊曲名。《唐書》：明皇自潞州還京師，制《還京樂》曲。宋詞蓋借舊曲名，另翻新聲也。</p>
<p>雙調一百三字，前後段各十句，五仄韻</p>
<p>周邦彥<br>
  禁煙近。觸處浮香秀色相料理。正泥花時候。奈何客裏。光陰虛費。<br>
  ◎○●　◎●○○●●○◎<font color="#FF6600">●</font>　●◎○⊙●　●○◎●　○○○<font color="#FF6600">●</font><br>
  望箭波無際。迎風漾日黃雲委。任去遠。中有萬點。相思清淚。<br>
  ●●○○<font color="#FF6600">●</font>　⊙○●●○○<font color="#FF6600">●</font>　●●●　○●◎◎　○○○<font color="#FF6600">●</font><br>
  到長淮底。過當時樓下。殷勤為說。春來羈旅況味。<br>
  ●○○<font color="#FF6600">●</font>　●⊙○○●　○○●●　○⊙⊙◎●<font color="#FF6600">●</font><br>
  堪嗟誤約乖期。向天涯、自看桃李。想如今、應恨墨盈箋。愁妝照水。<br>
  ○○●●○○　●○○　●○○<font color="#FF6600">●</font>　●○○　⊙●●○○　○○●<font color="#FF6600">●</font><br>
  怎得青鸞翼。飛歸教見憔悴。<br>
  ●●○○●　⊙○○●○<font color="#FF6600">●</font></p>
<p>此調始自此詞，應以此詞為正體，若方、楊、吳、張四詞之句讀異同，皆變格也。譜內可平可仄，悉參下詞。此詞句法，多一氣貫下，蟬聯不斷。陳、楊、方和詞皆然，當是音律所寓，填者遵之。</p>
<p>又一體　雙調一百三字，前段十句五仄韻，後段十句六仄韻</p>
<p>陳允平<br>
  彩鸞去。適怨清和、錦瑟誰共理。奈春光漸老。萬金難買。榆錢空費。<br>
  ●○●　●●○○　●●○●<font color="#FF6600">●</font>　●○○●●　●○○●　○○○<font color="#FF6600">●</font><br>
  岸草煙無際。落花滿地芳塵委。翠袖裏。紅粉濺濺。東風吹淚。<br>
  ●●○○<font color="#FF6600">●</font>　●○●●○○<font color="#FF6600">●</font>　●●●　○●○○　○○○<font color="#FF6600">●</font><br>
  任鴛幃底。寶香寒。金獸慵熏繡被。依依離別意味。<br>
  ●○○<font color="#FF6600">●</font>　●○○　○●○○●<font color="#FF6600">●</font>　○○●○●<font color="#FF6600">●</font><br>
  瓊釵暗畫心期。倩啼鵑、為催行李。黯消魂、但夢繞巫山。情牽渭水。<br>
  ○○●●○○　●○○　●○○<font color="#FF6600">●</font>　●○○　●●●○○　○○○<font color="#FF6600">●</font><br>
  待得歸來後。燈前深訴憔悴。<br>
  ●●○○●　○○○●○<font color="#FF6600">●</font></p>
<p>此詞後段第二句三字，第三、四句皆六字，又多押一韻，與周詞異。</p>
<p>又一體　雙調一百三字，前段九句五仄韻，後段十句五仄韻</p>
<p>方千里<br>
  歲華慣。每到和風麗日歡再理。為妙歌新調。粲然一曲。千金輕費。<br>
  ●○●　●●○○●●○●<font color="#FF6600">●</font>　●●○○●　●○●●　○○○<font color="#FF6600">●</font><br>
  記夜闌深際。更衣換酒珠璣委。悵樺燭搖影。易積銀盤紅淚。<br>
  ●●○○<font color="#FF6600">●</font>　○○●●○○<font color="#FF6600">●</font>　●●●○●　●●○○○<font color="#FF6600">●</font><br>
  向笙歌底。問何人、能道平生。聚合歡娛。離別興味。<br>
  ●○○<font color="#FF6600">●</font>　●○○　○●○○　●●○○　○●●<font color="#FF6600">●</font><br>
  誰憐露浥煙籠。盡栽培、豔桃穠李。漫縈牽、空坐隔千山。情遙萬水。<br>
  ○○●●○○　●○○　●○○<font color="#FF6600">●</font>　●○○　○●●○○　○○●<font color="#FF6600">●</font><br>
  縱有丹青筆。應難摹畫憔悴。<br>
  ●●○○●　○○○●○<font color="#FF6600">●</font></p>
  <p>
  此亦和周詞也，前結五字一句、六字一句，後段第二句七字，第三、四句皆四字，與周詞異。</p>
<p>又一體　雙調一百三字，前段九句六仄韻，後段十句五仄韻</p>
<p>楊澤民<br>
  春光至。欲訪清歌妙舞重為理。念燕輕鶯怯媚容。百斛明珠須費。<br>
  ○○<font color="#FF6600">●</font>　●●○○●●○●<font color="#FF6600">●</font>　●●○○●●○　●●○○○<font color="#FF6600">●</font><br>
  算枕前盟誓。深誠密約堪憑委。意正美。嬌眼又灑。梨花春淚。<br>
  ●●○○<font color="#FF6600">●</font>　○○●●○○<font color="#FF6600">●</font>　●●●　○●●●　○○○<font color="#FF6600">●</font><br>
  記羅帷底。向鴛鴦、燈畔相偎。共把前回。詞語詠味。<br>
  ●○○<font color="#FF6600">●</font>　●○○　○●○○　●●○○　○●●<font color="#FF6600">●</font><br>
  無端浪跡萍蓬。奈區區、又催行李。忍重看、小岸柳梳風。江梅鑒水。<br>
  ○○●●○○　●○○　●○○<font color="#FF6600">●</font>　●○○　●●●○○　○○●<font color="#FF6600">●</font><br>
  待學鶼鶼翼。從他名利榮悴。<br>
  ●●○○●　○○○●○<font color="#FF6600">●</font></p>
<p>此和周詞也，前段起句用韻，第三句四字，第四句六字，後段第二句七字，第三、四句皆四字，與周詞異。</p>
<p>又一體　雙調一百三字，前段十句四仄韻，後段十句五仄韻</p>
<p>吳文英<br>
  宴蘭漵。促奏絲縈管裂飛繁響。似漢宮人去。夜深獨語。胡沙淒咽。<br>
  ●○●　●●○○●●○○<font color="#FF6600">●</font>　●●○○●　●○●●　○○○<font color="#FF6600">●</font><br>
  對雁斜玫柱。瓊瓊弄月臨秋影。鳳吹遠。河漢去槎。天風吹冷。<br>
  ●●○○●　○○●●○○<font color="#FF6600">●</font>　●●●　○●●○　○○○<font color="#FF6600">●</font><br>
  泛清商竟。轉銅壺敲漏。瑤床二八青娥。環佩再整。<br>
  ●○○<font color="#FF6600">●</font>　●○○○●　○○●●○○　○●●<font color="#FF6600">●</font><br>
  菱歌四碧無聲。變須臾、翠繁紅暝。歎梨園、今調絕音希。愁深未醒。<br>
  ○○●●○○　●○○　●○○<font color="#FF6600">●</font>　●○○　○●●○○　○○●<font color="#FF6600">●</font><br>
  桂楫輕如翼。歸霞時點清鏡。<br>
  ●●○○●　○○○●○<font color="#FF6600">●</font></p>
<p>此亦周詞體，惟前段第七句不押韻，後段第三句六字，第四句四字異。</p>
<p>又一體　雙調一百三字，前段九句六仄韻，後段十句四仄韻</p>
<p>張炎<br>
  勝遊處。多是琴樽坐石鬆下語。有筆床茶灶。瘦筇相引。逢花須住。<br>
  ●○<font color="#FF6600">●</font>　○●○○●●○●<font color="#FF6600">●</font>　●●○○●　●○○●　○○○<font color="#FF6600">●</font><br>
  正翠陰迷路。年光荏苒成孤旅。待趁燕檣。休忘了、元都前度。<br>
  ●●○○<font color="#FF6600">●</font>　○○●●○○<font color="#FF6600">●</font>　●●●○　○○●　○○○<font color="#FF6600">●</font><br>
  漸煙波遠。怕五湖淒冷。佳人袖薄。修竹依依日暮。<br>
  ●○○●　●●○○●　○○●●　○●○○●<font color="#FF6600">●</font><br>
  知他甚處重逢。便匆匆、帶潮歸去。莫因循、卻誤了幽期。還孤舊雨。<br>
  ○○●●○○　●○○　●○○<font color="#FF6600">●</font>　●○○　●●●○○　○○●<font color="#FF6600">●</font><br>
  佇立山風晚。月明搖碎江樹。<br>
  ●●○○●　●○○●○<font color="#FF6600">●</font></p>
<p>此詞與周詞校，前段第九句四字，結句七字，又換頭句不押韻異。</p>
</body>
</html>
