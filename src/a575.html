<html>
<head>
<title>春草碧</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>春草碧</b></font></div>
<p>調見《大聲集》，自注中管高宮。按，《唐書‧禮樂志》，有中管之名，而不詳其義，至宋仁宋《樂髓新經》，始云大呂宮為高宮，太簇宮為中管高宮，蓋乙太簇宮與大呂宮同字譜，故謂之中管也，俗譜以中管高為調名者誤。姜夔集有太簇宮《喜遷鶯》詞，自注：俗呼中管高宮。</p>
<p>雙調九十八字，前段十一句四仄韻，後段十二句五仄韻</p>
<p>萬俟詠<br>
  又隨芳緒生。看翠連霽空。愁滿征路。東風裏。誰望斷西塞。恨迷南浦。<br>
  ●○○●○　●●○●○　○●○<font color="#FF6600">●</font>　○○●　○●●○●　●○○<font color="#FF6600">●</font><br>
  天涯地角。意不盡、消沈萬古。曾是送別。長亭下。細綠暗煙雨。<br>
  ○○●●　●●●　○○●<font color="#FF6600">●</font>　○●●●　○○●　●●●○<font color="#FF6600">●</font><br>
  何處。亂紅鋪繡茵。有醉眠蕩子。拾翠遊女。<br>
  ○<font color="#FF6600">●</font>　●○○●○　●●○●●　●●○<font color="#FF6600">●</font><br>
  王孫遠。柳外共殘照。斷雲無語。池塘夢生。謝公後、還能繼否。<br>
  ○○●　●●●○●　●○○<font color="#FF6600">●</font>　○○●○　●○●　○○●<font color="#FF6600">●</font><br>
  獨上畫樓。春山暝。雁飛去。<br>
  ●●●○　○○●　●○<font color="#FF6600">●</font></p>
<p>此詞即詠春草，亦以題為調名。宋詞僅見此首，無別首可校。<br>
</p>
</body>
</html>
