<html>
<head>
<title>a400</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>訴衷情近</b></font></div>
<p>雙調七十五字，前段七句三仄韻，後段九句六仄韻</p>
<p>柳永<br>
  雨晴氣爽。佇立江樓望處。澄明遠水生光。重疊暮山聳翠。<br>
  ●○●●　●●○○●<font color="#FF6600">●</font>　○○◎●○○　○●●○●<font color="#FF6600">●</font><br>
  遙想斷橋幽徑。隱隱漁村。向晚孤煙起。<br>
  ○●●○○●　◎●○○　●●○○<font color="#FF6600">●</font><br>
  殘陽裏。脈脈朱欄靜倚。黯然情緒。未飲先如醉。愁無際。<br>
  ⊙○<font color="#FF6600">●</font>　●●○○●<font color="#FF6600">●</font>　●○○●　●●○○<font color="#FF6600">●　</font>○○<font color="#FF6600">●</font><br>
  暮雲過了。秋風老盡。故人千里。竟日空凝睇。<br>
  ●○●●　○○●●　●○⊙<font color="#FF6600">●</font>　●●○○<font color="#FF6600">●</font></p>
<p>此調只有柳詞二首及晁詞一首，故此詞可平可仄，悉參所採二詞。柳永、晁補之，皆精於審音，故三詞參校，其可平可仄處，不過三、四字。《詞律》論〔雨晴氣爽〕句是上平去上，〔暮雲過了〕句是去平去上，〔聳翠靜倚〕皆上去，亦細。</p>
<p>又一體　雙調七十五字，前段七句兩仄韻，後段九句六仄韻</p>
<p>柳永<br>
  景闌晝永。漸入清和氣序。榆錢飄滿閑階。蓮葉嫩生翠沼。<br>
  ●○●●　●●○○●●　○○○●○○　○●●○●<font color="#FF6600">●</font><br>
  遙望水邊幽徑。山崦孤村。是處園林好。<br>
  ○●●○○●　○●○○　●●○○<font color="#FF6600">●</font><br>
  閒情悄。綺陌遊人漸少。少年風韻。自覺隨春老。追前好。<br>
  ○○<font color="#FF6600">●</font>　●●○○●<font color="#FF6600">●</font>　●○○●　●●○○<font color="#FF6600">●</font>　○○<font color="#FF6600">●</font><br>
  帝城信阻。天涯目斷。暮雲芳草。佇立空殘照。<br>
  ●○●●　○○●●　●○○<font color="#FF6600">●</font>　●●○○<font color="#FF6600">●</font></p>
<p>此與〔雨晴氣爽〕詞同，惟前段第二句不用韻異。</p>
<p>又一體　雙調七十五字，前段七句三仄韻，後段九句六仄韻</p>
<p>晁補之<br>
  小園過午。便覺涼生翠柏。戎葵間出牆紅。萱草靜依徑綠。<br>
  ●○●●　●●○○●<font color="#FF6600">●</font>　○○●●○○　○●●○●<font color="#FF6600">●</font><br>
  還是去年。浮瓜沈李。追涼故繞池邊竹。<br>
  ○●●○　○○○●　○○●●○○<font color="#FF6600">●</font><br>
  小筵促。忽憶楊梅正熟。下山南畔。畫舸笙歌逐。愁凝目。<br>
  ●○<font color="#FF6600">●</font>　●●○○●<font color="#FF6600">●</font>　●○○●　●●○○<font color="#FF6600">●</font>　○○<font color="#FF6600">●</font><br>
  使君彩筆。佳人錦字。斷弦怎續。盡日欄杆曲。<br>
  ●○●●　○○●●　●○●<font color="#FF6600">●</font>　●●○○<font color="#FF6600">●</font></p>
<p>此亦與柳詞同，惟前段第五、六句俱四字，第七句七字異。</p>
</body>
</html>
