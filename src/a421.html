<html>
<head>
<title>a425</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>快活年近拍</b></font></div>
<p>《金詞》注：黃鐘宮；《太和正音譜》：雙調。</p>
<p>雙調七十九字，前段八句三仄韻，後段九句四仄韻</p>
<p>萬俟詠<br>
  千秋萬歲君。五帝三皇世。觀風重令節。與民樂盛際。<br>
  ○○●●○　●●○○<font color="#FF6600">●</font>　○○●●●　●○●●<font color="#FF6600">●</font><br>
  蕊闕長春。洞天不老。花豔蟬輝。十里照春珠翠。<br>
  ●●○○　●○●●　○●○○　●●●○○<font color="#FF6600">●</font><br>
  鬧羅綺。遙望太極光。一簇通明裏。鈞台奏壽曲。蓬山呈妙戲。<br>
  ●○<font color="#FF6600">●</font>　○●●●○　●●○○<font color="#FF6600">●</font>　○○●●●　○○○●<font color="#FF6600">●</font><br>
  天上人來。五雲樓近。風送歌聲。依約睿思新制。<br>
  ○●○○　●○○●　○●○○　○●●○○<font color="#FF6600">●</font></p>
<p>此調無別首宋詞可校，惟金、元套數樂府中有之。金詞無換頭三字句，元詞字句與此同，只前段第六句第四字、後段第七句第四字平聲，與此小異。但萬俟詞，當時被之管弦，其審音必精，又金、元樂府所注宮調各不同，故不參校平仄。<br>
</p>
</body>
</html>
