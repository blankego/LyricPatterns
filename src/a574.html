<html>
<head>
<title>黃河清慢</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>黃河清慢</b></font></div>
<p>《鐵圍山叢談》云：宣和初，燕樂初成，八音告備，有曲名《黃河清》，音調極韶美，天下無問遐邇大小，皆爭唱之。</p>
<p>雙調九十八字，前段八句五仄韻，後段八句四仄韻</p>
<p>晁端禮<br>
  晴景初升風細細。雲收天淡如洗。望外鳳凰城闕。蔥蔥佳氣。<br>
  ○●○○○●<font color="#FF6600">●</font>　○○○●○<font color="#FF6600">●</font>　●●●○○●　○○○<font color="#FF6600">●</font><br>
  朝罷香煙滿袖。侍臣報、天顏有喜。夜來連得封章。奏大河、徹底清泚。<br>
  ○●○○●●　●○●　○○●<font color="#FF6600">●</font>　●○○●○○　●●○　●●○<font color="#FF6600">●</font><br>
  君王壽與天齊。馨香動、上穹頻降祥瑞。大晟奏功。六樂初調角徵。<br>
  ○○●●○○　○○●　●○○●○<font color="#FF6600">●</font>　●●●○　●●○○●<font color="#FF6600">●</font><br>
  合殿薰風乍轉。萬花覆、千官盡醉。內家傳詔。重開宴、未央宮裏。<br>
  ●●○○●●　●○●　○○●<font color="#FF6600">●</font>　●○○●　○○●　●○○<font color="#FF6600">●</font></p>
<p>此調只此一詞，無別首可校。</p>
</body>
</html>
