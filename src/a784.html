<html>
<head>
<title>子夜歌</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>子夜歌</b></font></div>
<p>調見鳳林書院元詞，與《菩薩蠻令》詞別名《子夜歌》者不同。</p>
<p>雙調一百十七字，前段十句四仄韻，後段十二句五仄韻</p>
<p>彭元遜<br>
  視春衫、篋中半在。浥浥酒痕花露。恨桃李、如風過盡。夢裏故人如霧。<br>
  ●○○　●○●●　●●●○○<font color="#FF6600">●</font>　●○●　○○●●　●●●○○<font color="#FF6600">●</font><br>
  臨穎美人。秦川公子。晚共何人語。<br>
  ○●●○　○○○●　●●○○<font color="#FF6600">●</font><br>
  對人家、花柳池台。回首故園。咫尺未成歸去。<br>
  ●○○　○●○○　○●●○　●●●○○<font color="#FF6600">●</font><br>
  昨宵聽、危弦急管。酒醒不知何處。漂泊情多。哀遲感易。無限堪憐許。<br>
  ●○●　○○●●　●●●○○<font color="#FF6600">●</font>　○●○○　○○●●　○●○○<font color="#FF6600">●</font><br>
  似樽前眼底。紅顏消幾寒暑。<br>
  ●○○●●　○○○●○<font color="#FF6600">●</font><br>
  年少風流。未諳春事。追與東風賦。待他年、君老巴山。共君聽雨。<br>
  ○●○○　●○○●　○●○○<font color="#FF6600">●</font>　●○○　○●○○　●○○<font color="#FF6600">●</font></p>
<p>此調只有此詞，無別首可校。</p>
</body>
</html>
