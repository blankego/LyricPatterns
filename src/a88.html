<html>
<head>
<title>中興樂</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>中興樂</b></font> 
</div>
<p>見《花間集》。牛希濟詞有〔淚濕羅衣〕句，句《濕羅衣》。</p>
<p>雙調四十一字，前段五句三平韻、兩仄韻，後段五句四仄韻、一平韻</p>
<p>毛文錫<br>
  豆蔻花繁煙豔深。丁香軟結同心。翠鬟女。相與。共淘金。<br>
  ●●○○○●<font color="#FF6600">○</font>　○○●●○<font color="#FF6600">○</font>　●○<font color="#FF6600">●</font>　○<font color="#FF6600">●</font>　●○<font color="#FF6600">○</font><br>
  紅蕉葉裏猩猩語。鴛鴦浦。鏡中鸞舞。絲雨。隔荔枝陰。<br>
  ○○●●○○<font color="#FF6600">●</font>　○○<font color="#FF6600">●</font>　●○○<font color="#FF6600">●</font>　○<font color="#FF6600">●</font>　●●○<font color="#FF6600">○</font></p>
<p>此詞六仄韻，即間入平韻之內。舊譜失注，今照《詞堧》本點定。</p>
<p>又一體　雙調四十二字，前段四句三平韻，後段五句三平韻</p>
<p>牛希濟<br>
  池塘暖碧浸晴暉。濛濛柳絮輕飛。紅蕊凋來。醉夢還稀。<br>
  ○○●●●○<font color="#FF6600">○</font>　○○●●○<font color="#FF6600">○</font>　○●○○　●●○<font color="#FF6600">○</font><br>
  春雲空有雁歸。珠簾垂。東風寂寞。恨郎拋擲。淚濕羅衣。<br>
  ○○○●●<font color="#FF6600">○</font>　○○<font color="#FF6600">○</font>　○○●●　●○○●　●●○<font color="#FF6600">○</font></p>
<p>此詞不間入仄韻，兩結句讀亦與毛詞異。李珣兩段者，即照此體填。</p>
<p>又一體　雙調八十四字，前後段各九句六平韻</p>
<p>李珣<br>
  後庭寂寞日初長。翩翩蝶舞紅芳。繡簾垂地。金鴨無香。誰知春思如狂。<br>
  ●○●●●○<font color="#FF6600">○</font>　○○●●○<font color="#FF6600">○</font>　●○○●　○●○<font color="#FF6600">○</font>　○○○●○<font color="#FF6600">○</font><br>
  憶蕭郎。等閒一去。程遙信斷。五嶺三湘。<br>
  ●○<font color="#FF6600">○</font>　●○●●　○○●●　●●○<font color="#FF6600">○</font><br>
  休開鸞鏡學宮妝。可能更理笙簧。倚屏凝睇。淚落成行。手尋裙帶鴛鴦。<br>
  ○○○●●○<font color="#FF6600">○</font>　●○●●○<font color="#FF6600">○</font>　●○○●　●●○<font color="#FF6600">○</font>　●○○●○<font color="#FF6600">○</font><br>
  暗思量。忍辜前約。教人花貌。虛老風光。<br>
  ●○<font color="#FF6600">○</font>　●○○●　○○○●　○●○<font color="#FF6600">○</font></p>
<p>此詞前後段，即牛詞體加一疊，但〔繡簾垂地〕、〔倚屏凝睇〕，平仄與牛詞小異。</p>
</body>
</html>
