<html>
<head>
<title>a408</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>荔枝香</b></font></div>
<p>《唐史‧樂志》：帝幸驪山，貴妃生日，命小部張樂長生殿，奏新曲，未有名，會南方進荔枝，因名《荔枝香》。《碧雞漫志》：今歇指調、大石調，皆有近拍，不知何者為本曲。按，《荔枝香》有兩體，七十六字者，始自柳永，《樂章集》注：歇指調，有周邦彥、方千里、楊澤民、陳允平及吳文英詞可校；七十三字者始自周邦彥，有方千里、楊澤民、陳允平和詞，及袁去華詞可校，一名《荔枝香近》。</p>
<p>雙調七十六字，前後段各七句，四仄韻</p>
<p>柳永<br>
  甚處尋芳賞翠。歸去晚。緩步羅襪生塵。來繞瓊筵看。<br>
  ●●⊙○◎●　○●<font color="#FF6600">●</font>　●●⊙●○○　⊙●○○<font color="#FF6600">●</font><br>
  金縷霞衣輕褪。似覺春遊倦。遙認、眾裏盈盈好身段。<br>
  ⊙◎⊙⊙○◎　◎●○○<font color="#FF6600">●</font>　○●　●●○○●○<font color="#FF6600">●</font><br>
  擬回首。又佇立、簾幃畔。素臉翠眉。時揭蓋頭微見。<br>
  ◎⊙●　●◎●　○○<font color="#FF6600">●</font>　●●◎○　⊙●●○○<font color="#FF6600">●</font><br>
  笑整金翹。一點芳心在嬌眼。王孫空恁腸斷。<br>
  ◎●○○　●●○○●○<font color="#FF6600">●</font>　⊙⊙○◎⊙<font color="#FF6600">●</font></p>
<p>此調七十六字者，名《荔枝香》，無〔近〕字，以此詞為正體，周邦彥〔照水殘紅〕詞，正與此同，但前段結句，脫落一字耳。若方詞之多押一韻，楊詞之多押兩韻，陳詞及吳詞二首之句讀小異，皆變格也。此詞前段結句，可點四字一讀、五字一句，亦可點六字一讀、三字一句，今照《詞律》點定二字一讀、七字一句，仄仄平平仄平仄，與後段〔一點芳心〕句，平仄同。此詞可平可仄，悉參周、方、楊、陳四詞及吳詞二首之句法同者，其類列《荔枝香近》三詞，恐各寓音律，不復彙校。</p>
<p>又一體　雙調七十五字，前後段各七句，四仄韻</p>
<p>周邦彥<br>
  照水殘紅零亂。風喚去。盡日惻惻輕寒。簾底吹香霧。<br>
  ●●○○○●　○●<font color="#FF6600">●</font>　●●●●○○　○●○○<font color="#FF6600">●</font><br>
  黃昏客枕無憀。細響當窗雨。看兩兩相依燕新乳。<br>
  ○○●●○○　●●○○<font color="#FF6600">●</font>　●●●○○●○<font color="#FF6600">●</font><br>
  樓下水。漸綠遍、行舟浦。暮往朝來。心逐片帆輕舉。<br>
  ○●●　●●●　○○<font color="#FF6600">●</font>　●●○○　○●●○○<font color="#FF6600">●</font><br>
  何日迎門。小檻朱籠報鸚鵡。共剪西窗蜜炬。<br>
  ○●○○　●●○○●○<font color="#FF6600">●</font>　●●○○●<font color="#FF6600">●</font></p>
<p>此與柳詞同，惟前段校柳詞少一字，疑有脫誤，因《花草粹編》及《片玉集》皆如此，仍之。按，《片玉集》此詞後段結句，作〔如今誰念悽楚〕，與柳詞平仄如一，但方千里、楊澤民、陳允平諸和詞，皆押〔炬〕字韻，應照《清真詞》本為是。</p>
<p>又一體　雙調七十六字，前段七句五仄韻，後段七句四仄韻</p>
<p>方千里<br>
  勝日登臨幽趣。乘興去。翠壁古木千章。林影生寒霧。<br>
  ●●○○○<font color="#FF6600">●</font>　○●<font color="#FF6600">●</font>　●●●●○○　○●○○<font color="#FF6600">●</font><br>
  空濛冷濕人衣。山路元無雨。深澗、抖瀉飛泉溜甘乳。<br>
  ○○●●○○　○●○○<font color="#FF6600">●</font>　○●　●●○○●○<font color="#FF6600">●</font><br>
  漁唱晚。看小棹、歸前浦。笑指官橋。風颭酒旗斜舉。<br>
  ○●●　●●●　○○<font color="#FF6600">●</font>　●●○○　○●●○○<font color="#FF6600">●</font><br>
  還脫宮袍。一醉芳杯倒鸚鵡。幸有雕章蠟炬。<br>
  ○●○○　●●○○●○<font color="#FF6600">●</font>　●●○○●<font color="#FF6600">●</font></p>
<p>此和周邦彥詞，亦與柳詞同，惟前段起句用韻小異。</p>
<p>又一體　雙調七十六字，前段八句六仄韻，後段七句五仄韻</p>
<p>楊澤民<br>
  瞰水素多佳趣。春未去。繡桷陡起淩空。隱隱籠輕霧。<br>
  ●●●○○<font color="#FF6600">●</font>　○●<font color="#FF6600">●</font>　●●●●○○　●●○○<font color="#FF6600">●</font><br>
  已飛畫棟朝雲。又捲西山雨。相與。共煮新茶取花乳。<br>
  ●○●●○○　●●○○<font color="#FF6600">●</font>　○<font color="#FF6600">●</font>　●●○○●○<font color="#FF6600">●</font><br>
  開宴處。倚北榭、臨南浦。迤邐扁舟。雙槳棹歌齊舉。<br>
  ○●<font color="#FF6600">●</font>　●●●　○○<font color="#FF6600">●</font>　●●○○　○●●○○<font color="#FF6600">●</font><br>
  座上嘉賓。妙句無非賦鸚鵡。莫惜高燒蠟炬。<br>
  ●●○○　●●○○●○<font color="#FF6600">●</font>　●●○○●<font color="#FF6600">●</font></p>
<p>此調前段起句用韻，與方詞同，惟前結二字一讀用韻及換頭句用韻小異。</p>
<p>又一體　雙調七十六字，前段八句四仄韻，後段七句四仄韻</p>
<p>陳允平<br>
  杜宇聲聲頻喚。春漸去。暗碧柳色依依。湖上迷香霧。<br>
  ●●○○○●　○●<font color="#FF6600">●</font>　●●●●○○　○●○○<font color="#FF6600">●</font><br>
  殘香淨洗紅蘭。昨夜朱鉛雨。金泥帳底。雙虯自沈乳。<br>
  ○○●●○○　●●○○<font color="#FF6600">●</font>　○○●●　○○●○<font color="#FF6600">●</font><br>
  天際。漸迤邐、片帆南浦。一笑薔薇。別後酒杯慵舉。<br>
  ○●　●●●　●○○<font color="#FF6600">●</font>　●●○○　●●●○○<font color="#FF6600">●</font><br>
  江上琵琶。莫遣東風誤鸚鵡。淚擁通宵蠟炬。<br>
  ○●○○　●●○○●○<font color="#FF6600">●</font>　●●○○●<font color="#FF6600">●</font></p>
<p>此詞亦與柳詞同，惟前結四字一句、五字一句，換頭二字一句、七字一句異。</p>
<p>又一體　雙調七十六字，前段七句四仄韻，後段七句五仄韻</p>
<p>吳文英<br>
  錦帶吳鉤。征思橫淮水。夜吟敲落霜紅。船傍楓橋繫。<br>
  ●●○○　○●○○<font color="#FF6600">●</font>　●○○●○○　○●○○<font color="#FF6600">●</font><br>
  相思不管年華。喚酒吳娃市。因話、駐馬新堤步秋綺。<br>
  ○○●●○○　●●○○<font color="#FF6600">●</font>　○●　●○○○●○<font color="#FF6600">●</font><br>
  淮楚尾。暮雲送、人千里。細雨南樓。香密錦溫曾醉。<br>
  ○●<font color="#FF6600">●</font>　●○●　○○<font color="#FF6600">●</font>　●●○○　○●●○○<font color="#FF6600">●</font><br>
  花谷依然。秀靨偷春小桃李。為語夢窗憔悴。<br>
  ○●○○　●●○○●○<font color="#FF6600">●</font>　●●●○○<font color="#FF6600">●</font></p>
<p>此亦柳詞體，惟前段起句四字、第二句五字異。《詞律》云：前段結句〔車〕字必是〔馬〕字，但無善本可校。又，夢窗精於審音，必中律呂，聊存以備參考，填者仍照柳、周各詞，用仄聲字可也。</p>
<p>又一體　雙調七十六字，前後段各七句，四仄韻</p>
<p>吳文英<br>
  輕睡時聞。晚鵲噪庭樹。又說今夕天津。西畔重歡遇。<br>
  ○●○○　●●●○<font color="#FF6600">●</font>　●●○●○○　○●○○<font color="#FF6600">●</font><br>
  蛛絲暗鎖紅樓。燕子穿簾處。天上、未比人間更情苦。<br>
  ○○●●○○　●●○○<font color="#FF6600">●</font>　○●　●●○○●○<font color="#FF6600">●</font><br>
  秋鬢改。妒月姊、長眉嫵。過雨西風。數葉井梧愁舞。<br>
  ○●●　●●●　○○<font color="#FF6600">●</font>　●●○○　●●●○○<font color="#FF6600">●</font><br>
  夢入藍橋。幾點疏星映朱戶。淚濕河邊凝佇。<br>
  ●●○○　●●○○●○<font color="#FF6600">●</font>　●●○○○<font color="#FF6600">●</font></p>
<p>此與〔錦帶吳鉤〕詞同，惟後起三句不押韻。</p>
<p>又一體　雙調七十三字，前段七句三仄韻，後段七句四仄韻</p>
<p>周邦彥<br>
  夜來寒侵酒席。露微泫。舄履初會。香澤方熏。無端暗雨催人。<br>
  ●○○○●●　●○<font color="#FF6600">●</font>　◎◎○●　○●○○　⊙○●●○○<br>
  但怪燈偏簾捲。回顧、始覺驚鴻去遠。<br>
  ◎◎⊙⊙○<font color="#FF6600">●</font>　⊙●　◎◎⊙⊙◎<font color="#FF6600">●</font><br>
  大都世間。最苦唯聚散。到得春殘。看即是、開離宴。<br>
  ●○●○　●●○●<font color="#FF6600">●</font>　●●○○　◎●●　⊙○<font color="#FF6600">●</font><br>
  細思別後。柳眼花鬚更誰剪。此懷何處消遣。<br>
  ◎○◎●　●●○○●○<font color="#FF6600">●</font>　●○○●○<font color="#FF6600">●</font></p>
<p>此調七十三字者，名《荔枝香近》，以此詞為正體，袁去華〔曉來丹楓〕詞，方千里〔小園花梢〕詞，正與此同，若揚詞、陳詞之攤破句法，皆變格也。此詞之源，亦出柳詞，但與柳詞校，只前段第三句減二字，第四句減一字、不押韻，第六句添一字，結句減一字，換頭起句四字、第二句五字、第四句折腰句法不同耳。故名《荔枝香近》，近者，其腔調相近也。此詞前段第二句，例須仄平仄，如方詞之〔淚羞泫〕，袁詞之〔淨如掃〕亦然。按，方詞平仄如一，惟前段第六句，或作〔是處池館春遍〕，不押〔捲〕字韻者誤。又，袁詞前段第三句，〔霜空橫雁〕，霜空二字俱平聲；結句〔轉眼、吳霜點鬢催老〕，吳霜二字俱平聲，點鬢二字俱仄聲，催字平聲；後段第四句〔都總似夢初覺〕，都字平聲，夢字仄聲；第五句〔錦鱗書斷〕，書字平聲。譜內可平可仄據此，餘參楊、陳二詞。</p>
<p>又一體　雙調七十三字，前段八句四仄韻，後段七句四仄韻</p>
<p>楊澤民<br>
  未論離亭話別。涕先泫。旋滌瑤觶。深挹芳醪。凝愁滿眼歌殘。<br>
  ●○○○●●　●○<font color="#FF6600">●</font>　●●○●　○●○○　○○●●○○<br>
  偎人大白鬚捲。三勸。記得當時送遠。<br>
  ○○●●○<font color="#FF6600">●</font>　○<font color="#FF6600">●</font>　●●○○●<font color="#FF6600">●</font><br>
  素蟾屢明晦。彩雲易散。後約難知。又卻似、陽關宴。<br>
  ●○●○●　●○●<font color="#FF6600">●</font>　●●○○　●●●　○○<font color="#FF6600">●</font><br>
  烏絲寫恨。帕子分香為郎剪。願郎安信頻遣。<br>
  ○○●●　●●○○●○<font color="#FF6600">●</font>　●○○●○<font color="#FF6600">●</font></p>
<p>此與〔夜來寒侵〕詞同，惟前段結句二字一讀用韻，後段起句五字、第二句四字異。</p>
<p>又一體　雙調七十三字，前段八句三仄韻，後段七句四仄韻</p>
<p>陳允平<br>
  臉霞香銷粉薄。淚偷泫。靉靉金獸。沈水微熏。入簾綠樹春陰。<br>
  ●○○○●●　●○<font color="#FF6600">●</font>　●●○●　○●○○　●○●●○○<br>
  糝徑紅英風捲。芳草怨碧。王孫漸遠。<br>
  ●●○○○<font color="#FF6600">●</font>　○●●●　○○●<font color="#FF6600">●</font><br>
  錦屏夢回。恍覺雲雨散。玉瑟無心理。懶醉瓊花宴。<br>
  ●○●○　●●○●<font color="#FF6600">●</font>　●●○○●　●●○○<font color="#FF6600">●</font><br>
  寶釵翠滑。一縷青絲為君剪。別情誰更排遣。<br>
  ●○●●　●●○○●○<font color="#FF6600">●</font>　●○○●○<font color="#FF6600">●</font></p>
<p>此亦與〔夜來寒侵〕詞同，惟前結作四字兩句，後段第三、四句俱五字異。</p>
</body>
</html>
