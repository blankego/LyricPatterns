<html>
<head>
<title>燕山亭</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>燕山亭</b></font></div>
<p>〔燕〕或作〔宴〕，然與《山亭宴》無涉。</p>
<p>雙調九十九字，前段十一句五仄韻，後段十句五仄韻</p>
<p>曾覿<br>
  河漢風清。庭戶夜涼。皓月澄秋時候。冰鑒乍開。跨海飛來。光掩滿天星斗。<br>
  ⊙●○○　⊙◎●⊙　◎●○○○<font color="#FF6600">●</font>　○●●○　●●○○　⊙◎◎○○<font color="#FF6600">●</font><br>
  四捲珠簾。漸移影、寶階鴛甃。還又。看歲歲嬋娟。向人依舊。<br>
  ◎●○○　◎⊙●　◎○○<font color="#FF6600">●</font>　○<font color="#FF6600">●</font>　●◎◎⊙⊙　●○⊙<font color="#FF6600">●</font><br>
  朱邸高宴簪纓。正歌吹瑤台。舞翻宮袖。銀管競酬。棣萼相輝。風流古來誰有。<br>
  ○◎⊙◎○⊙　●○◎⊙⊙　◎○○<font color="#FF6600">●</font>　⊙●◎○　◎◎○⊙　⊙⊙●○○<font color="#FF6600">●</font><br>
  玉笛橫空。更聽徹、霓裳三奏。難偶。拌醉倒、參橫曉漏。<br>
  ◎●○○　◎●●　⊙○○<font color="#FF6600">●</font>　○<font color="#FF6600">●</font>　○●●　○○◎<font color="#FF6600">●</font></p>
<p>此調只此一體，有宋徽宋、毛阡、王之道、張雨諸詞可校。前段起句，毛詞〔暖靄輝遲〕，暖字仄聲；第二句，張詞〔蝟肌粟聚〕，蝟字、聚字俱仄聲，肌字平聲；第三句，毛詞〔簾外春風徐轉〕，簾字平聲；第六句，毛詞〔亭亭萬枝開遍〕，下亭字平聲，張詞，〔脈脈紅泉流齒〕，上脈字仄聲，紅字平聲；第七句，王詞〔嬌軟酴醾〕，嬌字平聲；第八句，毛詞〔猶記有、畫圖曾見〕，猶字平聲，記字仄聲，張詞，〔笑尚帶、儒酸風味〕，儒字平聲；第十句，王詞〔對佳時媚景〕，佳時二籽俱平聲，媚景二字俱仄聲；第十一句，毛詞〔弄妝日晚〕，日字仄聲；後段起句，王詞〔曾約小桃春宴〕，小字、宴字俱仄聲，桃字平聲，張詞，〔君家幾度樽前〕，家字平聲；第二句，王詞〔有蜂媒蝶使〕，媒字平聲，蝶字、使字俱仄聲；第三句，毛詞〔貪新雙燕〕，貪字平聲；第四句，宋徽宗詞〔地遠天遙〕，地字仄聲，天字平聲；第五句，王詞〔東坡蘇老〕，東坡二字俱平聲，老字仄聲；第六句，王詞〔道也道應難盡〕，道也二字俱仄聲；第七、八句，毛詞〔銀燭光中，且更待、夜深重看〕，銀字平聲，夜字仄聲，張詞，〔珍果同時，惟醉寫、來禽青李〕，惟字平聲；第十句，毛詞〔愁酒醒、緋桃千片〕，千字平聲。譜內可平可仄據此。<br>
</p>
</body>
</html>
