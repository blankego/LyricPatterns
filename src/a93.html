<html>
<head>
<title>歸國遙</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>歸國遙</b></font></div>
<p>唐教坊曲名。元顏奎詞名《歸平謠》。</p>
<p>雙調四十二字，前後段各四句，四仄韻</p>
<p>溫庭筠<br>
  雙臉。小鳳戰篦金颭豔。舞衣無力風軟。藕絲秋色染。<br>
  ○<font color="#FF6600">●</font>　●●◎○○●<font color="#FF6600">●</font>　◎⊙⊙◎○<font color="#FF6600">●</font>　◎○○●<font color="#FF6600">●</font><br>
  錦帳繡幃斜掩。露珠清曉簞。粉心黃蕊花靨。黛眉山兩點。<br>
  ◎●●○○<font color="#FF6600">●</font>　●○○●<font color="#FF6600">●</font>　●⊙⊙◎○<font color="#FF6600">●</font>　●○○●<font color="#FF6600">●</font></p>
<p>此調以溫、韋二詞為正體，若顏詞之攤破句法，乃變體也。按，溫詞二首，起句皆二字，韋詞起句增出一字，即是此體，故此詞平仄，悉參韋詞。又韋別首，前段第二句〔為我南飛傳我意〕，南字平聲，譜內據之。</p>
<p>又一體　雙調四十三字，前後段各四句，四仄韻</p>
<p>韋莊<br>
  春欲暮。滿地落花紅帶雨。惆悵玉籠鸚鵡。單棲無伴侶。<br>
  ○●<font color="#FF6600">●</font>　●●●○○●<font color="#FF6600">●</font>　○●●○○<font color="#FF6600">●</font>　○○○●<font color="#FF6600">●</font><br>
  南望去程何許。問花花不語。早晚得同歸去。恨無雙翠羽。<br>
  ○●●○○<font color="#FF6600">●</font>　●○○●<font color="#FF6600">●</font>　●●●○○<font color="#FF6600">●</font>　●○○●<font color="#FF6600">●</font></p>
<p>此與溫詞同，惟前段起句多一字異。韋詞三首皆然。</p>
<p>又一體　雙調四十二字，前後段各四句，四仄韻</p>
<p>顏奎<br>
  春風拂拂。簷花雙燕入。少年湖上風日。問天何處覓。<br>
  ○○●<font color="#FF6600">●</font>　○○○●<font color="#FF6600">●</font>　●○○●○<font color="#FF6600">●</font>　●○○●<font color="#FF6600">●</font><br>
  湖山畫屏晴碧。夢華知夙昔。東風忘了前跡。上青蕪半壁。<br>
  ○○●○○<font color="#FF6600">●</font>　●○○●<font color="#FF6600">●</font>　○○○●○<font color="#FF6600">●</font>　●○○●<font color="#FF6600">●</font></p>
<p>前段起句四字，第二句五字，與溫、韋詞異。</p>
</body>
</html>
