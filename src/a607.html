<html>
<head>
<title>新雁過妝樓</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>新雁過妝樓</b></font></div>
<p>一名《雁過妝樓》；張炎詞，名《瑤台聚八仙》；陳允平詞，名《八寶妝》；《高麗史‧樂志》，名《百寶妝》。</p>
<p>雙調九十九字，前段九句六平韻，後段十句四平韻</p>
<p>吳文英<br>
  閬苑高寒。金樞動、冰宮桂樹年年。翦秋一半。難破萬戶連環。<br>
  ◎●○<font color="#FF6600">○</font>　○⊙●　⊙⊙●●○<font color="#FF6600">○</font>　●⊙◎◎　⊙●●●○<font color="#FF6600">○</font><br>
  織錦相思樓影下。鈿釵暗約小簾間。共無眠。素娥慣得。西墜欄杆。<br>
  ●●○○○●●　⊙○●●●○<font color="#FF6600">○</font>　●○<font color="#FF6600">○</font>　●○●●　⊙●○<font color="#FF6600">○</font><br>
  誰知壺中自樂。正醉圍夜玉。淺鬥嬋娟。雁風自勁。雲氣不上涼天。<br>
  ⊙○⊙○●●　●◎○●●　◎●○<font color="#FF6600">○</font>　●⊙◎◎　○◎●●○<font color="#FF6600">○</font><br>
  紅牙潤沾素手。聽一曲清歌雙霧鬟。徐郎老。恨斷腸聲在。離鏡孤鸞。<br>
  ○○◎⊙●●　●◎●○○⊙●<font color="#FF6600">○</font>　○○●　●◎○○●　⊙◎○<font color="#FF6600">○</font></p>
<p>此調以此詞為正體，若吳詞別首及張詞之少押一韻，無名氏詞之添字，皆變體也。此詞前段起句、第七句，皆用韻，有張炎詞四首可校。張詞，前段第二句〔千日酒、樂意稍稍漁樵〕，日字、樂字俱仄聲；第三、四句〔散跡苔茵，墨暈淨洗鉛華〕，茵字平聲，墨字仄聲；後段起句〔三十六梯眺遠〕，六字仄聲，又〔竹籬幾番倦倚〕，竹字仄聲；第二句〔看垂垂短髮〕，上垂字平聲；第七句〔又知在煙波第幾橋〕，第字仄聲；第九句〔有天開仙境〕，天字平聲。譜內可平可仄據此，餘參下二詞。譜內所採吳文英詞，後段結句〔月〕字入聲；張炎詞，前段起句〔不〕字入聲，後段第九句〔不〕字入聲，及張詞別首，前段結句〔來問寂寥〕，寂字入聲，後段起句〔十〕字入聲，俱以入作平。查宋詞諸字，從無用上去聲者，故不注可仄。</p>
<p>又一體　雙調九十九字，前段九句五平韻，後段十句四平韻</p>
<p>吳文英<br>
  夢醒芙蓉。風簾近、渾疑佩玉丁東。翠微流水。都是惜別行蹤。<br>
  ●●○<font color="#FF6600">○</font>　○○●　○○●●○<font color="#FF6600">○</font>　●○○●　○●●●○<font color="#FF6600">○</font><br>
  宋玉秋風相比瘦。賦情更苦似秋濃。小黃昏。紺雲暮合。不見征鴻。<br>
  ●●○○○●●　●○●●●○<font color="#FF6600">○</font>　●○○　●○●●　●●○<font color="#FF6600">○</font><br>
  宜城當時放客。認燕泥舊跡。返照樓空。夜闌心事。燈前敗壁寒蛩。<br>
  ○○○○●●　●●○●●　●●○<font color="#FF6600">○</font>　●○○●　○○●●○<font color="#FF6600">○</font><br>
  江寒夜楓怨落。怕流作、題情腸斷紅。行雲遠。料澹蛾人在。秋香月中。<br>
  ○○●○●●　●○●　○○○●<font color="#FF6600">○</font>　○○●　●●○○●　○○●<font color="#FF6600">○</font></p>
<p>此與〔閬苑高寒〕詞同，惟前段第七句不用韻異。</p>
<p>又一體　雙調九十九字，前段九句五平韻，後段十句四平韻</p>
<p>張炎<br>
  風雨不來。深院悄、秋事正滿東籬。杖藜重到。秋氣冉冉吹衣。<br>
  ○●●○　○●●　○●●●○<font color="#FF6600">○</font>　●○○●　○●●●○<font color="#FF6600">○</font><br>
  瘦碧飄蕭搖露梗。膩黃秀野拂霜枝。憶芳時。翠微喚酒。江雁初飛。<br>
  ●●○○○●●　●○●●●○<font color="#FF6600">○</font>　●○<font color="#FF6600">○</font>　●○●●　○●○<font color="#FF6600">○</font><br>
  湘潭無人弔楚。歎落英自采。誰寄相思。淡泊生涯。聊伴老圃斜暉。<br>
  ○○○○●●　●●○●●　○●○<font color="#FF6600">○</font>　●●○○　○●●●○<font color="#FF6600">○</font><br>
  寒香應遍故里。想鶴怨山空人未歸。歸何晚。問徑松不語。只有花知。<br>
  ○○○●●●　●●●○○○●<font color="#FF6600">○</font>　○○●　●●○●●　●●○<font color="#FF6600">○</font></p>
<p>此亦與〔閬苑高寒〕詞同，惟前段起句不押韻異。</p>
<p>又一體　雙調一百六字，前後段各九句，四平韻</p>
<p>《高麗史‧樂志》無名氏<br>
  一抹弦器。初宴畫堂。琵琶人抱當頭。髻雲腰素。仍占絕風流。<br>
  ●●○●　○●●○　○○○●○<font color="#FF6600">○</font>　●○○●　○●●○<font color="#FF6600">○</font><br>
  輕攏慢撚生情態。翠眉顰、無愁漫似愁。<br>
  ○○●●○○●　●○○　○○●●<font color="#FF6600">○</font><br>
  變新聲、自成獲索。還共聽、一奏梁州。<br>
  ●○○　●○●●　○●●　●●○<font color="#FF6600">○</font><br>
  彈到遍急敲穎。分明似語。爭知指面纖柔。坐中無語。惟斷續金虯。<br>
  ○●●●○○　○○●●　○○●●○<font color="#FF6600">○</font>　●○○●　○●●○<font color="#FF6600">○</font><br>
  曲終暗會王孫意。轉步蓮、徐徐卸鳳鉤。<br>
  ●○●●○○●　●●○　○○●●<font color="#FF6600">○</font><br>
  捧瑤觴、為喜知音。勸佳人、沈醉遲留。<br>
  ●○○　●●○○　●○○　○●○<font color="#FF6600">○</font></p>
<p>此詞校〔閬苑高寒〕詞，前後段句法、添減字數，頗極參差，錄備一體，不與吳詞參校。</p>
</body>
</html>
