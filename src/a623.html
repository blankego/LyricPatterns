<html>
<head>
<title>換巢鸞鳳</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>換巢鸞鳳</b></font></div>
<p>調見《梅溪詞》，史達祖自製曲，因詞中有〔換巢鸞鳳教偕老〕句，取以為名。或云，前段用平韻，後段協仄韻，換巢之義，疑出於此。</p>
<p>雙調一百字，前段九句五平韻一協韻，後段十一句六協韻</p>
<p>史達祖<br>
  人若梅嬌。正愁橫斷塢。夢繞溪橋。倚風融漢粉。坐月怨秦簫。<br>
  ○●○<font color="#FF6600">○</font>　●○○●●　●●○<font color="#FF6600">○</font>　●○○●●　●●●○<font color="#FF6600">○</font><br>
  相思因甚到纖腰。定知我今無魂可銷。佳期晚。漫幾度、淚痕相照。<br>
  ○○○●●○<font color="#FF6600">○</font>　●○●○○○●<font color="#FF6600">○</font>　○○●　●●●　●○○<font color="#3333FF">●</font>協<br>
  人悄。天渺渺。花外語香。時透郎懷抱。暗握荑苗。乍嘗櫻顆。猶恨侵階芳草。<br>
  ○<font color="#3333FF">●</font>協○●<font color="#3333FF">●</font>協○●●○　○●○○<font color="#3333FF">●</font>協●●○○　●○○●　○●○○○<font color="#3333FF">●</font>協<br>
  天念王昌忒多情。換巢鸞鳳教偕老。溫柔鄉。醉芙蓉、一帳春曉。<br>
  ○●○○●○○　●○○●○○<font color="#3333FF">●</font>協○○○　●○○　●●○<font color="#3333FF">●</font>協</p>
<p>此詞前段用平韻，結句協仄韻，後段全協仄韻，蓋本部三聲協也。或以後段第五句〔暗握荑苗〕，苗字點作平韻，不知此句，與〔乍嘗櫻顆〕句對，無押韻之理。此調只有史詞一體，無別首宋詞可校。<br>
</p>
</body>
</html>
