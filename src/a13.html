<html>
<head>
<title>舞馬詞</title>
<meta http-equiv="Content-Type" content="text/html; charset=utf-8">
</head>
<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b> 舞馬詞</b></font><font size="+3" face="標楷體"><b></b></font> 
</div>
<p>《唐書‧禮樂志》：明皇嘗命教舞馬四百蹄，各為左右分部目，衣以文繡，絡以金珠，每千秋節舞於勤政樓下。賜宴設酺，其曲數十疊，馬聞聲奮首鼓尾，縱橫應節。又施三層板床，乘馬而上，抃轉如飛。或命壯士舉榻，馬舞其上，歲以為常。</p>
<p>單調二十四字，四句三平韻</p>
<p>張說<br>
  彩旄八佾成行。時龍五色因方。屈膝銜杯赴節。傾心獻壽無疆。<br>
  ●○●●○<font color="#FF6600">○</font>　○○●●○<font color="#FF6600">○</font>　●●○○●●　○○●●○<font color="#FF6600">○</font></p>
<p>此亦唐人六古絕句，其平仄不拘。按，張說本集詞六首，惟此一首起句用韻。和聲云：四海和平樂。</p>
<p>又一體　單調二十四字，四句兩平韻</p>
<p>張說<br>
  天鹿遙徵衛叔。日龍上借羲和。將共兩驂爭舞。來隨八駿齊歌。<br>
  ○●○○●<font color="#000000">●</font>　●○●●○<font color="#FF6600">○</font>　○●●○○●　○○●●○<font color="#FF6600">○</font></p>
<p>此首起句不用韻。按，張說詞五首皆然。和聲云：聖代升平樂。</p>
</body>
</html>
