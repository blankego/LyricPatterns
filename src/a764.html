<html>
<head>
<title>八寶妝</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>八寶妝</b></font></div>
<p>仇遠詞，名《八寶玉交枝》，與《新雁過妝樓》別名《八寶妝》者不同。</p>
<p>雙調一百十字，前段十句四仄韻，後段九句五仄韻</p>
<p>李甲<br>
  門掩黃昏。畫堂人寂。暮雨乍收殘暑。簾捲疏星庭戶悄。隱隱嚴城鐘鼓。<br>
  ○●○○　●○○●　●●●○○<font color="#FF6600">●</font>　○●○○○●●　●●○○○<font color="#FF6600">●</font><br>
  空階煙暝。半開斜月朦朧。銀河澄淡風悽楚。還是鳳樓人遠。桃源無路。<br>
  ○○○●　●⊙○●○○　○○○●○○<font color="#FF6600">●</font>　○●●○○●　○○○<font color="#FF6600">●</font><br>
  惆悵夜久星繁。碧雲望斷。玉簫聲在何處。<br>
  ⊙◎●●⊙○　●○●●　◎○○●○<font color="#FF6600">●</font><br>
  念誰伴、茜裙翠袖。共攜手、瑤台歸去。<br>
  ●○●　◎○◎●　●○●　○○○<font color="#FF6600">●</font><br>
  對修竹、森森院宇。曲屏香暖凝沈炷。問對酒當歌。情懷記得劉郎否。<br>
  ●○●　○○●<font color="#FF6600">●</font>　●○○●○○<font color="#FF6600">●</font>　●●●○○　○○●●○○<font color="#FF6600">●</font></p>
<p>此調只有仇遠詞可校。</p>
<p>又一體　雙調一百十字，前段十句五仄韻，後段九句七仄韻</p>
<p>仇遠<br>
  滄島雲連。綠瀛秋入。暮景卻沈洲嶼。無浪無風天地白。聽得湖生人語。<br>
  ○●○○　●○○●　●●●○○<font color="#FF6600">●</font>　○●○○○●●　●●○○○<font color="#FF6600">●</font><br>
  擎空孤柱。翠倚高閣恁虛。中流蒼碧迷煙霧。惟見廣寒門外。青無重數。<br>
  ○○○<font color="#FF6600">●</font>　●●○●○○　○○○●○○<font color="#FF6600">●</font>　○●●○○●　○○○<font color="#FF6600">●</font><br>
  不知是水是山。不知是樹。漫漫知是何處。<br>
  ●○●●●○　●○●<font color="#FF6600">●</font>　○○○●○<font color="#FF6600">●<br>
  </font>倩誰問、淩波輕步。漫凝睇、乘鸞秦女。<font color="#FF6600"><br>
  </font>●○●　○○○<font color="#FF6600">●</font>　●○●　○○○<font color="#FF6600">●</font><br>
  想庭曲、霓裳正舞。莫須長笛吹愁去。怕喚起魚龍。三更噴作前山雨。<br>
  ●○●　○○●<font color="#FF6600">●</font>　●○○●○○<font color="#FF6600">●</font>　●●●○○　○○●●○○<font color="#FF6600">●</font></p>
<p>此與李詞同，惟前段第六句，後段第二句、第四句俱押韻異。</p>
</body>
</html>
