<html>
<head>
<title>國香</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>國香</b></font></div>
<p>周密詞，名《國香慢》，自注夷則商。</p>
<p>雙調九十九字，前段十句五平韻，後段十句四平韻</p>
<p>張炎<br>
  空谷幽人。曳冰簪霧帶。古意生春。結根倦隨蕭艾。獨抱孤貞。<br>
  ⊙●○<font color="#FF6600">○</font>　●⊙○◎●　◎●○<font color="#FF6600">○</font>　◎○●○○●　●●○<font color="#FF6600">○</font><br>
  自分生涯淡薄。隱蓬蒿、甘老山林。風煙共憔悴。冷落吳宮。草暗花深。<br>
  ●●○○◎●　●○⊙　⊙●○<font color="#FF6600">○</font>　○○●⊙●　●●○○　◎●○<font color="#FF6600">○</font><br>
  霽痕消凍雪。向崖陰飲露。應是知心。所思何處。愁滿楚水湘雲。<br>
  ◎○○●●　●○○●●　⊙●○<font color="#FF6600">○</font>　◎○○●　⊙●◎●○<font color="#FF6600">○</font><br>
  肯信遺芳千古。尚依依、澤畔行吟。香魂已成夢。短操誰彈。月冷瑤琴。<br>
  ●●○○⊙●　●⊙○　◎●○<font color="#FF6600">○</font>　○○●⊙●　●●○○　◎●○<font color="#FF6600">○</font></p>
<p>此調以此詞為正體，有周密詞及張詞別首可校，若曹詞之句讀參差，乃變體也。按，周詞，前段第二句〔記曲屏小幾〕，曲字仄聲，張詞別首，〔記未吟青子〕，青字平聲；周詞，第四句〔經年汜人重見〕，經字平聲；第六句〔雨帶風襟零落〕，零字平聲；第七句〔步雲冷、鵝管吹春〕，冷字仄聲；結句〔仙掌凝塵〕，仙字平聲；張詞別首，後段第三句〔一朵雲飛〕，一字仄聲；第四句〔丁香枝上〕，丁字平聲；第五句〔幾度欸語深期〕，幾字仄聲，周詞，〔應念礬弟梅兄〕，礬字平聲；周詞，第七句〔五十弦、愁滿湘雲〕，十字仄聲，愁字平聲；張詞別首，結句〔猶道休歸〕，猶字平聲。譜內可平可仄據此，餘參曹詞。</p>
<p>又一體　雙調九十九字，前段十句五平韻，後段十句四平韻</p>
<p>曹勳<br>
  十月新陽。喜桃李秀發。宮殿春香。寶曆開圖。文母協應時康。<br>
  ●●○<font color="#FF6600">○</font>　●○●●●　○●○<font color="#FF6600">○</font>　●●○○　○●●●○<font color="#FF6600">○</font><br>
  誕慶欣逢令旦。向花閨、罄列嬪嬙。歡榮是九五。侍膳芳筵。翠扆龍章。<br>
  ●●○○●●　●○○　●●○<font color="#FF6600">○</font>　○○●●●　●●○○　●●○<font color="#FF6600">○</font><br>
  天心人共喜。拱三釵瑞彩。同捧瑤觴。禁中和氣。都入法部絲簧。<br>
  ○○○●●　●○○●●　○●○<font color="#FF6600">○</font>　●○○●　○●●●○<font color="#FF6600">○</font><br>
  一片神仙錦繡。正珠簾、高捲雲光。遐齡祝億載。永奉慈顏。地久天長。<br>
  ●●○○●●　●○○　●●○<font color="#FF6600">○</font>　○○●●●　●●○○　●●○<font color="#FF6600">○</font></p>
<p>此與張詞同，惟前段第四句四字，第五句六字異。</p>
</body>
</html>
