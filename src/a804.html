<html>
<head>
<title>六醜</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>六醜</b></font></div>
<p>調見《清真樂府》。</p>
<p>雙調一百四十字，前段十四句八仄韻，後段十三句九仄韻</p>
<p>周邦彥<br>
  正單衣試酒。恨客裏、光陰虛擲。願春暫留。春歸如過翼。一去無跡。<br>
  ●○○●●　●●●　○○○<font color="#FF6600">●</font>　●○●⊙　○○○●<font color="#FF6600">●</font>　●●○<font color="#FF6600">●</font><br>
  為問家何在。夜來風雨。葬楚宮傾國。釵鈿墮處遺香澤。<br>
  ●●○○●　◎○⊙●　●◎○○<font color="#FF6600">●</font>　○○●●○○<font color="#FF6600">●</font><br>
  亂點桃蹊。輕翻柳陌。多情更誰追惜。但蜂媒蝶使。時叩窗隔。<br>
  ●●○○　○○◎<font color="#FF6600">●</font>　○○●○○<font color="#FF6600">●</font>　●○○●●　⊙●○<font color="#FF6600">●</font><br>
  東園岑寂。漸朦朧暗碧。靜繞珍叢底。成歎息。長條故惹行客。<br>
  ○○⊙<font color="#FF6600">●</font>　●○○●<font color="#FF6600">●</font>　●●○○●　○●<font color="#FF6600">●</font>　⊙○●●○<font color="#FF6600">●</font><br>
  似牽衣待話。別情無極。殘英小、強簪巾幘。<br>
  ●○○◎●　●○○<font color="#FF6600">●</font>　○○●　◎○○<font color="#FF6600">●</font><br>
  終不似、一朵釵頭顫嫋。向人欹側。漂流處、莫趁潮汐。<br>
  ○●●　●●○○●●　●○○<font color="#FF6600">●</font>　○○●　◎●○<font color="#FF6600">●</font><br>
  恐斷鴻、尚有相思字。何由見得。<br>
  ●●⊙　●●○○●　⊙○●<font color="#FF6600">●</font></p>
<p>此調以此詞為正體，方千里、楊澤民、陳允平俱有和詞，若吳詞、詹詞之句讀不同，皆變格也。按，陳詞，前段第七句〔飛蜂似雨〕，飛字平聲；楊詞，第八句〔又留連京國〕，留字平聲。譜內據之，餘參下二詞。此詞平仄異同處，遍校諸家，不過數位，可見古人聲律之嚴。</p>
<p>又一體　雙調一百四十字，前段十四句八仄韻，後段十三句九仄韻</p>
<p>吳文英<br>
  漸新鵝映柳。茂苑鎖、東風初掣。館娃舊遊。羅襦香未滅。玉夜花節。<br>
  ●○○●●　●●●　○○○<font color="#FF6600">●</font>　●○●○　○○○●<font color="#FF6600">●</font>　●●○<font color="#FF6600">●</font><br>
  記向留連處。看街臨晚。放小簾低揭。星河瀲灩春雲熱。笑靨敧梅。仙衣舞纈。<br>
  ●●○○●　●○○●　●●○○<font color="#FF6600">●</font>　○○●●○○<font color="#FF6600">●</font>　●●○○　○○●<font color="#FF6600">●</font><br>
  澄澄素娥宮闕。醉西樓十二。銅漏催徹。<br>
  ○○●○○<font color="#FF6600">●</font>　●○○●●　○●○<font color="#FF6600">●</font><br>
  紅消翠歇。歎霜簪練髮。過眼年光。舊情盡別。泥深厭聽啼鴃。<br>
  ○○●<font color="#FF6600">●</font>　●○○●<font color="#FF6600">●</font>　●●○○　●○●<font color="#FF6600">●</font>　○○●●○<font color="#FF6600">●</font><br>
  恨愁霏潤沁。陌頭塵襪。青鸞杳、鈿車音絕。卻因甚、不把歡期。付與少年花月。<br>
  ●○○●●　●○○<font color="#FF6600">●</font>　○○●　●○○<font color="#FF6600">●</font>　●○●　●●○○　●●●○○<font color="#FF6600">●</font><br>
  殘梅瘦、飛趁風雪。丙夜永、更說長安夢。燈花正結。<br>
  ○○●　○●○<font color="#FF6600">●</font>　●●●　●●○○●　○○●<font color="#FF6600">●</font></p>
<p>此與周詞同，惟後段第三、四句，作四字兩句，第九句作七字，第十句作六字異。按，陳允平和詞，後段第九、十句〔驚回處、斷雨殘雲，倦倚畫欄杆側〕，正與此同。</p>
<p>又一體　雙調一百四十字，前段十四句八仄韻，後段十四句九仄韻</p>
<p>詹正<br>
  似東風老大。那復有、當時風氣。有情不定。江山身是寄。浩蕩何世。<br>
  ●○○●●　●●●　○○○<font color="#FF6600">●</font>　●○●●　○○○●<font color="#FF6600">●</font>　●●○<font color="#FF6600">●</font><br>
  但憶臨官道。暫來不住。便出門千里。癡心指望回風墜。扇底相逢。釵頭微綴。<br>
  ●●○○●　●○●●　●●○○<font color="#FF6600">●</font>　○○●●○○<font color="#FF6600">●</font>　●●○○　○○○<font color="#FF6600">●</font><br>
  他家萬條千縷。解遮亭障驛。不隔江水。<br>
  ○○●○○<font color="#FF6600">●</font>　●○○●●　●●○<font color="#FF6600">●</font><br>
  瓜洲曾檥。等行人歲歲。日下長秋。城烏夜起。<br>
  ○○○<font color="#FF6600">●</font>　●○○●<font color="#FF6600">●</font>　●●○○　○○●<font color="#FF6600">●</font><br>
  帳廬好在春睡。共飛歸湖上。草青無地。<br>
  ●○●●○<font color="#FF6600">●</font>　●○○○●　●○○<font color="#FF6600">●</font><br>
  愔愔雨、春心如膩。欲待化、豐樂樓前。帳飲青門都廢。<br>
  ○○●　○○○<font color="#FF6600">●</font>　●●●　○●○○　●●○○○<font color="#FF6600">●</font><br>
  何人念、流落無際。幾點摶作。雪綿松潤。為君裛淚。<br>
  ○○●　○●○<font color="#FF6600">●</font>　●●○●　●○○●　●○●<font color="#FF6600">●</font></p>
<p>此與吳詞同，惟後段第十二句、第十三句，作四字三句異。</p>
</body>
</html>
