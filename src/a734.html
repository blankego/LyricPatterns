<html>
<head>
<title>真珠髻</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>真珠髻</b></font></div>
<p>調見《梅苑》詞。</p>
<p>雙調一百五字，前段十句四仄韻，後段十句五仄韻</p>
<p>《梅苑》無名氏<br>
  重重山外。苒苒流光。又是殘冬時節。小園幽徑。池邊樓畔。翠木嫩條春別。<br>
  ○○○●　●●○○　●●○○○<font color="#FF6600">●</font>　●○○●　○○○●　●●●○○<font color="#FF6600">●</font><br>
  纖蕊輕苞。粉萼染、猩猩紅血。乍幾日、好景和風。次第一齊催發。<br>
  ○●○○　●●●　○○○<font color="#FF6600">●</font>　●●●　●●○○　●●●○○<font color="#FF6600">●</font><br>
  天然香豔殊絕。此雙成皎皎。倍增芳潔。去年因遇。東歸驛使。贈遠憶曾攀折。<br>
  ○○○●○<font color="#FF6600">●</font>　●○○●●　●○○<font color="#FF6600">●</font>　●○○●　○○●●　●●●○○<font color="#FF6600">●</font><br>
  豈謂浮雲。終不放、滿枝明月。但歎息、時飲金鐘。更繞叢叢繁雪。<br>
  ●●○○　○●●　●○○<font color="#FF6600">●</font>　●●●　○●○○　●●○○○<font color="#FF6600">●</font></p>
<p>此調只有此詞，無別首可校。《花草粹編》，此詞後段第三句脫〔增〕字，第四、五、六句作〔去年因遇東歸使，指遠恨意曾攀折〕，今從《梅苑》詞訂正。<br>
</p>
</body>
</html>
