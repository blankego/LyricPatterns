<html>
<head>
<title>醉公子</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>醉公子</b></font> 
</div>
<p>唐教坊曲名。薛昭蘊、顧敻詞，俱四換韻，一名《四換頭》。此調有兩體，四十字者，昉自唐人；一百六字者，昉自宋人。</p>
<p>雙調四十字，前後段各四句，兩仄韻、兩平韻</p>
<p>顧敻<br>
  河漢秋雲澹。紅藕香侵欄。枕倚小山屏。金鋪向晚扃。<br>
  ⊙◎○⊙<font color="#FF6600">●</font>　⊙◎○⊙<font color="#FF6600">●</font>　◎●●○<font color="#FF6600">○</font>　⊙○◎●<font color="#FF6600">○</font><br>
  睡起橫波慢。獨坐情何限。衰柳數聲蟬。魂銷似去年。<br>
  ◎◎○⊙<font color="#FF6600">●</font>換◎◎○⊙<font color="#FF6600">●</font>　⊙●●○<font color="#FF6600">○</font>換○○◎●<font color="#FF6600">○</font></p>
<p>此調以此詞為正體，若尹詞及顧詞別首，押韻異同，皆變格也。此詞四換韻，與薛昭蘊〔漫綰青絲髮〕詞同，其可平可仄，參下尹詞及顧詞。至《詞律》所收唐詞，平仄換韻，終近古詩，刪之。</p>
<p>又一體　雙調四十字，前後段各四句，兩仄韻、兩平韻</p>
<p>尹鶚<br>
  暮煙籠蘚砌。戟門猶未閉。盡日醉尋春。歸來月滿身。<br>
  ●○○●<font color="#FF6600">●</font>　●○○●<font color="#FF6600">●</font>　●●●○<font color="#FF6600">○</font>　○○●●<font color="#FF6600">○</font><br>
  離鞍偎繡被。墜巾花亂綴。何處惱佳人。檀痕衣上新。<br>
  ○○○●<font color="#FF6600">●</font>　●○○●<font color="#FF6600">●</font>　○●●○<font color="#FF6600">○</font>　○○○●<font color="#FF6600">○</font></p>
<p>此詞後段仄韻、平韻，即用前段原韻，與各家小異。</p>
<p>又一體　雙調四十字，前後段各四句，兩仄韻、兩協韻</p>
<p>顧敻<br>
  岸柳垂金線。雨晴鶯百囀。家住綠楊邊。往來多少年。<br>
  ●●○○<font color="#FF6600">●</font>　●○○●<font color="#FF6600">●</font>　○●●○<font color="#3333FF">○</font>協●○○●<font color="#3333FF">○</font>協<br>
  馬嘶芳草遠。高樓簾半捲。斂袖翠眉攢。相逢爾許難。<br>
  ●○○●<font color="#FF6600">●</font>　○○○●<font color="#FF6600">●</font>　●●●○<font color="#3333FF">○</font>協○○●●<font color="#3333FF">○</font>協</p>
<p>此詞以邊、年協限囀韻，以攢、難協遠捲韻，近三聲協，與前首截然四換韻者不同，故又列一體。</p>
<p>又一體　雙調一百六字，前段十二句六仄韻，後段十句六仄韻</p>
<p>史達祖<br>
  神仙無膏澤。瓊琚珠佩。捲下塵陌。秀骨依依。誤向山中。得與相識。<br>
  ○○○○<font color="#FF6600">●</font>　○○○●　●●○<font color="#FF6600">●</font>　●●○○　●●○○　●●○<font color="#FF6600">●</font><br>
  溪岸側。倚高情、自鎖煙翠。時點空碧。念香襟沾恨。酥手剪愁。今後夢魂隔。<br>
  ○●<font color="#FF6600">●</font>　●○○　●●○●　○●○<font color="#FF6600">●</font>　●○○○●　○●●○　○●●○<font color="#FF6600">●</font><br>
  相思暗驚清吟客。想玉照堂前、樹三百。雁翅霜輕。鳳羽寒深。誰護春色。<br>
  ○○●○○○<font color="#FF6600">●</font>　●●●○○　●○<font color="#FF6600">●</font>　●●○○　●●○○　○●○<font color="#FF6600">●</font><br>
  詩鬢白。總多因、水村攜酒。煙墅留屐。更時常、明月同來。與花為表德。<br>
  ○●<font color="#FF6600">●</font>　●○○　●○○●　○●○<font color="#FF6600">●</font>　●○○　○●○○　●○○●<font color="#FF6600">●</font></p>
<p>此詞僅見《梅溪集》，無宋元詞可校。填者平仄當依之。</p>
</body>
</html>
