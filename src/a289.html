<html>
<head>
<title>夜遊宮</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>夜遊宮</b></font></div>
<p>《金詞》注：般涉調。賀鑄詞，有〔江北江南新念別〕句，更名《新念別》。</p>
<p>雙調五十七字，前後段各六句，四仄韻</p>
<p>毛滂<br>
  長記勞君送遠。柳煙重、桃花波暖。花外溪城望不見。古槐邊。故人稀。秋鬢晚。<br>
  ⊙●○○●<font color="#FF6600">●</font>　◎⊙●　⊙○⊙<font color="#FF6600">●</font>　⊙●○○●◎<font color="#FF6600">●</font>　◎⊙⊙　●○⊙　⊙◎<font color="#FF6600">●</font><br>
  我有淩霄伴。在何處、山寒雲亂。何不隨君弄清淺。見伊時。話陽春。山數點。<br>
  ◎●○○<font color="#FF6600">●</font>　●⊙◎　⊙○○<font color="#FF6600">●</font>　⊙●○○◎⊙<font color="#FF6600">●</font>　◎⊙⊙　●⊙⊙　⊙◎<font color="#FF6600">●</font></p>
<p>宋詞填此調者，其字句韻悉同，所小異者，惟句中平仄耳。前段第一句，周邦彥詞〔客去車塵漠漠〕，客字仄聲；第二句，張孝祥詞〔芳鄰迥、草長川永〕，芳字平聲，草字仄聲，吳文英詞〔敘別夢、揚州一覺〕，別字、一字俱仄聲；第三句，秦觀詞〔巧燕呢喃向人語〕，巧字仄聲，人字平聲；第四、五、六句，秦觀詞〔何曾解，說伊家，些子事〕，何字平聲，解字仄聲，辛棄疾詞〔怎奈何，一回說，一回美〕，奈字、說字、下一字俱仄聲，下回字平聲；後段第一句，周邦彥詞〔池曲河聲轉〕，池字平聲；第二句，周詞〔聽幾片、井梧飛墜〕，幾字、井字俱仄聲，吳文英詞〔舊相思、偏供閑晝〕，思字平聲；第三句，張孝祥詞〔好是炎天煙雨醒〕，好字仄聲，煙字平聲，兩字仄聲；第四、五、六句，秦觀詞〔連宵雨，那更堪，聞杜宇〕，連字平聲，雨字仄聲，更字仄聲，辛棄疾詞〔且不罪，俺略起，去洗耳〕，不字、起字、去字俱仄聲，吳文英詞〔玉痕消，似梅花，更清瘦〕，清字平聲。譜內可平可仄據此。</p>
<p>又一體　雙調五十七字，前後段各六句，四仄韻</p>
<p>賀鑄<br>
  湖上蘭舟暮發。揚州夢斷燈明滅。想見瓊花開似雪。帽檐香。玉纖纖。曾為折。<br>
  ○●○○●<font color="#FF6600">●</font>　○○●●○○<font color="#FF6600">●</font>　●●○○○●<font color="#FF6600">●</font>　●○○　●○○　○●<font color="#FF6600">●</font><br>
  漁管吹還咽。問何意、並人愁絕。江北江南新念別。掩芳樽。與誰同。今夜月。<br>
  ○●○○<font color="#FF6600">●</font>　●○●　●○○<font color="#FF6600">●</font>　○●○○○●<font color="#FF6600">●</font>　●○○　●○○　○●<font color="#FF6600">●</font></p>
<p>此與毛詞同，惟前段第二句不作上三下四句法異。按，周邦彥〔客去車塵〕詞，前段第二句〔空階暗雨苔千點〕，正與此同。</p>
</body>
</html>
