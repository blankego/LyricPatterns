<html>
<head>
<title>a407</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>番槍子</b></font></div>
<p>調見金韓玉《東浦詞》。李獻能因此詞後段結句，有〔春草碧〕句，更名《春草碧》。</p>
<p>雙調七十五字，前段五句四仄韻，後段六句四仄韻</p>
<p>韓玉<br>
  莫把團扇雙鸞隔。要看玉溪頭、春風客。妙處風骨蕭閑。翠羅金縷瘦宜窄。<br>
  ●◎○●○○<font color="#FF6600">●</font>　◎●●○○　○○<font color="#FF6600">●</font>　●●⊙●○○　◎⊙○◎●○<font color="#FF6600">●</font><br>
  轉面兩眉攢、青山色。<br>
  ◎●●○○　○○<font color="#FF6600">●</font><br>
  到此月想精神。花似秀質。待與不清狂、如何得。<br>
  ◎◎●●○○　○◎●<font color="#FF6600">●</font>　◎◎●○○　○○<font color="#FF6600">●</font><br>
  奈何難駐朝雲。易成春夢恨又積。送上七香車、春草碧。<br>
  ◎○⊙●○○　◎⊙⊙◎◎◎<font color="#FF6600">●</font>　●●●○○　○◎<font color="#FF6600">●</font></p>
<p>此調惟金、元人填之，有完顏壽、李獻能、錢抱素、錢應庚詞可校。按，李獻能詞，前段起句〔紫簫吹破黃昏月〕，簫字平聲；錢應庚詞，第二句〔還記五湖船、煙波約〕，還字平聲；完顏壽詞，第三句〔底事勝賞匆匆〕，勝字仄聲；李詞，第四句〔顏色如花命如葉〕，顏字平聲，色字仄聲，花字平聲；第五句〔千里涴凝塵、淩波襪〕，千字平聲；錢抱素詞，後段起句、第二句〔梨花燕子清明，誰家院宇〕，梨字、花字、家字俱平聲；第三句〔天地一蘧廬、從棲泊〕，天字平聲，李詞〔舊時雪堂人、今華髮〕，時字平聲；錢詞，第四句〔天涯行李蕭蕭〕，天字平聲，又〔自憐素髮無多〕，素字仄聲；完顏詞，第五句〔故苑春光又陳跡〕，苑字仄聲，光字、陳字俱平聲，又李詞〔杯深不覺琉璃滑〕，杯字平聲，不字仄聲，琉字平聲；錢詞，結句〔白首友于情、同憂樂〕，憂字平聲。譜內可平可仄據此。<br>
</p>
</body>
</html>
