<html>
<head>
<title>a420</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3"><b>甘州令</b></font></div>
<p>《碧雞漫志》，仙呂調有《甘州令》；《樂章集》甘州令注，亦仙呂調，字句與《甘州子》、《甘州遍》、《八聲甘州》不同。</p>
<p>雙調七十八字，前段十句四仄韻，後段九句四仄韻</p>
<p>柳永<br>
  凍雲深。淑氣淺。寒欺綠野。輕雪伴、早梅飄謝。<br>
  ●○○　●●●　○○●<font color="#FF6600">●</font>　○●●　●○○<font color="#FF6600">●</font><br>
  豔陽天。正明媚。卻成瀟灑。玉人歌。畫樓酒。對此早、驟增高價。<br>
  ●○○　●○●　●○○<font color="#FF6600">●</font>　●○○　●○●　●●●　●○○<font color="#FF6600">●</font><br>
  賣花巷陌。放燈檯榭。好時代、怎生輕舍。<br>
  ●○●●　●○○<font color="#FF6600">●</font>　●○●　●○○<font color="#FF6600">●</font><br>
  賴和風。蕩霽靄。廓清良夜。玉塵鋪。桂莖滿。素光裏、更堪遊冶。<br>
  ●○○　●●●　●○○<font color="#FF6600">●</font>　●○○　●○●　●○●　●○○<font color="#FF6600">●</font></p>
<p>前後段句讀相對，惟後段起句四字，與前段起句三字兩句不同，所以謂之換頭，又謂過變。此詞有自注宮調，且無別首宋詞可校，其平仄當依之。<br>
</p>
</body>
</html>
