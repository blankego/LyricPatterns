<html>
<head>
<title>燕春台</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>燕春台</b></font></div>
<p>此調始自張先，蓋春宴詞也，因黃裳有夏宴詞，劉涇改名《夏初臨》，舊譜或以《燕春台》與《夏初臨》兩列者誤。</p>
<p>雙調九十八字，前段十句五平韻，後段十一句五平韻</p>
<p>張先<br>
  麗日千門。紫煙雙闕。瓊林又報春回。殿閣風微。當時去燕還來。<br>
  ◎●○○　◎○⊙●　⊙○◎●○<font color="#FF6600">○</font>　◎●○○　⊙○◎●○<font color="#FF6600">○</font><br>
  五侯池館屏開。探芳菲、走馬天街。重簾人語。轔轔車幰。遠近輕雷。<br>
  ◎○⊙●○<font color="#FF6600">○</font>　●○○　◎●○<font color="#FF6600">○</font>　⊙○○●　⊙○⊙●　◎●○<font color="#FF6600">○</font><br>
  雕觴霞灩。翠幕雲飛。楚腰舞柳。宮面妝梅。金猊夜暖。羅衣暗裛香煤。<br>
  ⊙○⊙●　◎●○○　●○◎●　⊙●○<font color="#FF6600">○</font>　○○●●　⊙○●●○<font color="#FF6600">○</font><br>
  洞府人歸。擁笙歌、燈火樓臺。下蓬萊。猶有花上月。清影徘徊。<br>
  ◎●○○　●⊙○　⊙●○<font color="#FF6600">○</font>　●○<font color="#FF6600">○</font>　○●○◎●　⊙●○<font color="#FF6600">○</font></p>
<p>此調後段第七句不押韻，第十句五字，凡調名燕春台者，俱如此填。按，趙以夫詞二首，與此句讀如一，惟前段第八句〔此時新事〕，此字仄聲；後段起句〔錦帆開曉〕，錦字仄聲；第四句〔月淡天低〕，月字仄聲；第十句〔金鼎調羹也〕，羹字平聲。又，曹冠詞，前段起句〔琴拂虞薰〕，琴字平聲；後段第八句〔任玉山頻醉花前〕，玉字仄聲。又，洪咨夔詞，後段第二句〔冰粉光中〕，冰字平聲；第七句〔涼入琵琶〕，涼字平聲。譜內可平可仄據此，餘參所採三詞。</p>
<p>又一體　雙調九十八字，前段十句五平韻，後段十一句五平韻</p>
<p>王之道<br>
  翠竹扶疏。丹葵隱映。綠窗朱戶縈回。簾捲蝦鬚。清風時自南來。<br>
  ●●○○　○○●●　●○○●○<font color="#FF6600">○</font>　○●○○　○○○●○<font color="#FF6600">○</font><br>
  題輿好客筵開。儼新妝、深出雲街。歌珠累貫。一時傾坐。全勝腰雷。<br>
  ○○●●○<font color="#FF6600">○</font>　●○○　○●○<font color="#FF6600">○</font>　○○○●　●○○●　○●○<font color="#FF6600">○</font><br>
  金猊嫋碧。玉兕浮紅。令傳三杏。情寄雙梅。樓頭漏促。籠紗暗落花煤。<br>
  ○○●●　●●○○　●○○●　○●○<font color="#FF6600">○</font>　○○●●　○○●●○<font color="#FF6600">○</font><br>
  錦裏遺音。憶當年、曾賦春台。醉蓬萊。歸歟無寐。想餘韻徘徊。<br>
  ●●○○　●○○　○●○<font color="#FF6600">○</font>　●○<font color="#FF6600">○</font>　○○○●　●○●○<font color="#FF6600">○</font></p>
<p>此和張詞，惟後段第十句四字，結句五字異。</p>
<p>又一體　雙調九十七字，前段十句五平韻，後段十一句六平韻</p>
<p>黃裳<br>
  夏景舒長。麥天清潤。高低萬木成陰。曉意寒輕。一聲未放蟬吟。<br>
  ●●○○　●○○●　○○●●○<font color="#FF6600">○</font>　●●○○　●○●●○<font color="#FF6600">○</font><br>
  但聞鶯友同音。宴華堂、綠水中心。芙蓉都沒。紅妝資訊。終待重尋。<br>
  ●○○●○<font color="#FF6600">○</font>　●○○　●●○<font color="#FF6600">○</font>　○○○●　○○●●　○●○<font color="#FF6600">○</font><br>
  清泠相照。邂逅俱歡。翠娥簇擁。芳醞強斟。笙歌引步。登臨更向遙岑。<br>
  ○○○●　●●○○　●○●●　○●○<font color="#FF6600">○</font>　○○●●　○○●●○<font color="#FF6600">○</font><br>
  臥影沈沈。好風來、與客披襟。縱更深。洞府遲歸。紅燭如林。<br>
  ●●○<font color="#FF6600">○</font>　●○○　●●○<font color="#FF6600">○</font>　●○<font color="#FF6600">○</font>　●●○○　○●○<font color="#FF6600">○</font></p>
<p>此詞後段第七句押韻，第十句四字，凡調名《夏初臨》者，俱如此填。按，劉涇、洪咨夔、曹冠詞，與此句讀如一，惟前段第九句，後段第十句，平仄稍異。此調前段第九句以上、後段第十句以上，其可平可仄，與張先詞同。</p>
<p>又一體　雙調九十七字，前段十句五平韻，後段十一句五平韻</p>
<p>曹冠<br>
  翠入煙嵐。綠鋪槐幄。薰風初扇微和。茂樾扶疏。絳榴花映庭柯。<br>
  ●●○○　●○○●　○○○●○<font color="#FF6600">○</font>　●●○○　●○○●○<font color="#FF6600">○</font><br>
  瀑泉飛下層坡。間新篁、夾徑青莎。良辰佳景。登臨雋遊。清興何多。<br>
  ●○○●○<font color="#FF6600">○</font>　●○○　●●○<font color="#FF6600">○</font>　○○○●　○○●○　○●○<font color="#FF6600">○</font><br>
  流觴高會。不減蘭亭。感懷書事。聊寄吟哦。升沈變化。任它造物如何。<br>
  ○○○●　●●○○　●○○●　○●○<font color="#FF6600">○</font>　○○●●　●○●●○<font color="#FF6600">○</font><br>
  躡磴攀蘿。上沖霄、滿飲高歌。醉還醒。重宴畫樓。賞玩金波。<br>
  ●●○<font color="#FF6600">○</font>　●○○　●●○<font color="#FF6600">○</font>　●○○　○●●○　●●○<font color="#FF6600">○</font></p>
<p>此與黃詞同，惟後段第九句不押韻異。按，《燕喜詞》別首，〔醉揮毫，知音為我，發興高歌〕，與此同。<br>
</p>
</body>
</html>
