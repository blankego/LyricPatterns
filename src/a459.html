<html>
<head>
<title>清波引</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>清波引</b></font></div>
<p>調見《白石集》，姜夔自度曲。</p>
<p>雙調八十四字，前後段各八句，六仄韻</p>
<p>姜夔<br>
  冷雲迷浦。倩誰喚、玉妃起舞。歲華如許。野梅弄眉嫵。<br>
  ◎○○<font color="#FF6600">●</font>　●⊙●　●○●<font color="#FF6600">●</font>　●○○<font color="#FF6600">●</font>　◎⊙●○<font color="#FF6600">●</font><br>
  屐齒印蒼蘚。漸為尋花來去。自隨秋雁南來。望江國、渺何處。<br>
  ●●◎○●　●●○○○<font color="#FF6600">●</font>　●○⊙●○○　◎○●　●○<font color="#FF6600">●</font><br>
  新詩漫與。好風景、長是暗度。故人知否。抱幽恨難語。<br>
  ○○●<font color="#FF6600">●</font>　●○●　○●●<font color="#FF6600">●</font>　●○○<font color="#FF6600">●</font>　●○●○<font color="#FF6600">●</font><br>
  何時共漁艇。莫負滄浪煙雨。況有清夜啼猿。怨人良苦。<br>
  ○⊙◎○●　●●⊙○○<font color="#FF6600">●</font>　◎◎⊙●○○　●○⊙<font color="#FF6600">●</font></p>
<p>此調始於此詞，只有張炎詞一首可校，故此詞可平可仄，悉參張詞，但《詞律》論前後段第五句〔印〕字、〔共〕字，必須去聲，而張詞則用平聲，想亦不拘也。</p>
<p>又一體　雙調八十三字，前後段各八句，七仄韻</p>
<p>張炎<br>
  江濤如許。更一夜、聽風聽雨。短篷容與。盤礡那堪數。<br>
  ○○○<font color="#FF6600">●</font>　●●●　●○●<font color="#FF6600">●</font>　●○○<font color="#FF6600">●</font>　○●●○<font color="#FF6600">●</font><br>
  弭節澄江樹。不為蓴鱸歸去。怕教冷落蘆花。誰招得、舊鷗鷺。<br>
  ●●○○<font color="#FF6600">●</font>　●●○○○<font color="#FF6600">●</font>　●○●●○○　○○●　●○<font color="#FF6600">●</font><br>
  寒汀古漵。盡日無人喚渡。此中清楚。寄情在譚塵。<br>
  ○○●<font color="#FF6600">●</font>　●●○○●<font color="#FF6600">●</font>　●○○<font color="#FF6600">●</font>　●○●○<font color="#FF6600">●</font><br>
  難覓真閑處。肯被水雲留住。泠然棹入中流。去天尺五。<br>
  ○●○○<font color="#FF6600">●</font>　●●●○○<font color="#FF6600">●</font>　○○●●○○　●○●<font color="#FF6600">●</font></p>
<p>此詞後段第二句六字，前後段第五句俱押韻，與姜詞不同。</p>
</body>
</html>
