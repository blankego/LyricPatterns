<html>
<head>
<title>玲瓏四犯</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>玲瓏四犯</b></font></div>
<p>此調創自周邦彥《清真集》，方千里、楊澤民、陳允平俱有和詞，姜夔又有自度黃鐘商曲，與周詞句讀迥別，因調名同，故亦類列。</p>
<p>雙調九十九字，前後段各九句，五仄韻</p>
<p>周邦彥<br>
  穠李夭桃。是舊日潘郎。親試春豔。自別河陽。長負露房煙臉。<br>
  ⊙●○○　●●●○○　⊙●○<font color="#FF6600">●</font>　●●○○　⊙●●○○<font color="#FF6600">●</font><br>
  憔悴鬢點吳霜。細念想、夢魂飛亂。歎畫欄玉砌都換。才始有緣重見。<br>
  ⊙●●●○○　●●●　●○○<font color="#FF6600">●</font>　●◎○◎●○<font color="#FF6600">●</font>　⊙◎◎○○<font color="#FF6600">●</font><br>
  夜深偷展香羅薦。暗窗前、醉眠蔥蒨。浮花浪蕊都相識。誰更曾抬眼。<br>
  ●○⊙●○○<font color="#FF6600">●</font>　●○○　●⊙○<font color="#FF6600">●</font>　⊙○●●○○●　○●○○<font color="#FF6600">●</font><br>
  休問舊色舊香。但認取、芳心一點。又片時一陣。風雨惡。吹分散。<br>
  ⊙●●◎◎⊙　◎●◎　⊙○◎<font color="#FF6600">●</font>　●●○◎●　⊙●◎　○○<font color="#FF6600">●</font></p>
<p>此詞前段第八句押韻，結鎳五字一句、三字兩句，方、楊、陳和詞皆然，為此調正體。若曹、史、高、張、周諸詞，或添字，或減字，皆變體也。前段第八句，方詞〔悵平生把鑒驚換〕，平字平聲；結句，史詞〔不離淡煙衰草〕，離字平聲。其餘參下所採五詞。</p>
<p>又一體　雙調一百一字，前段九句四仄韻，後段九句五仄韻</p>
<p>曹邍<br>
  一架幽芳。自過了梅花。獨佔清絕。露葉檀心。香滿萬條晴雪。<br>
  ●●○○　●●●○○　○●○<font color="#FF6600">●</font>　●●○○　○●●○○<font color="#FF6600">●</font><br>
  肌素淨洗鉛華。似弄玉、乍離瑤闕。看翠虯白鳳飛舞。不管暮煙啼鴃。<br>
  ○●●●○○　●●●　●○○<font color="#FF6600">●</font>　●●○●●○●　●●●○○<font color="#FF6600">●</font><br>
  酒中風格天然別。記唐宮、賜樽芳冽。玉蕤喚得餘春住。猶醉迷飛蝶。<br>
  ●○○●○○●　●○○　●○○<font color="#FF6600">●</font>　●○●●○○●　○●○○<font color="#FF6600">●</font><br>
  天氣乍雨乍晴。長是伴、牡丹時節。夜散瓊樓宴。金鋪深掩。一庭春月。<br>
  ○●●●●○　○●●　●○○<font color="#FF6600">●</font>　●●○○●　○○○●　●○○<font color="#FF6600">●</font></p>
<p>此與周詞同，惟前段第八句不押韻，後結添二字，作五字一句、四字兩句異。</p>
<p>又一體　雙調一百一字，前段九句四仄韻，後段八句四仄韻</p>
<p>史達祖<br>
  雨入愁邊。翠樹晚無人。風葉如剪。竹尾通涼。卻怕小簾低捲。<br>
  ●●○○　●●●○○　○●○<font color="#FF6600">●</font>　●●○○　●●●○○<font color="#FF6600">●</font><br>
  孤坐便怯詩慳。念俊賞、舊曾題遍。更暗塵、偷鎖鸞影。心事屢羞團扇。<br>
  ○●●●○○　●●●　●○○<font color="#FF6600">●</font>　●●○　○●○●　○●●○○<font color="#FF6600">●</font><br>
  賣花門館生秋草。悵弓彎、幾時重見。前歡盡屬風流夢。天共朱樓遠。<br>
  ●○○●○○●　●○○　●○○<font color="#FF6600">●</font>　○○●●○○●　○●○○<font color="#FF6600">●</font><br>
  聞道秀骨病多。難自任、從來恩怨。料也和、前度金籠鸚鵡。說人情淺。<br>
  ○●●●●○　○●●　○○○<font color="#FF6600">●</font>　●●○　○●○○○●　●○○<font color="#FF6600">●</font></p>
<p>此亦與周詞同，惟前段第八句、後段起句，俱不押韻，後結添二字，作九字一句、四字一句異。按，史詞別首，後結〔待雁來、先寄新詞歸去，且教知道〕，正與此同，或點五字一句、四字兩句者誤。</p>
<p>又一體　雙調一百字，前段九句四仄韻，後段八句四仄韻</p>
<p>高觀國<br>
  水外輕陰。做弄得飛雲。吹斷晴絮。駐馬橋西。還繫舊時芳樹。<br>
  ●●○○　●●●○○　○●○<font color="#FF6600">●</font>　●●○○　○●●○○<font color="#FF6600">●</font><br>
  不見翠陌尋春。問著小桃無語。恨燕鶯、不識閒情。卻隔亂紅飛去。<br>
  ●●●●○○　●●●○○<font color="#FF6600">●</font>　●●○　●●○○　●●●○○<font color="#FF6600">●</font><br>
  少年曾失春風意。到如今、怨恨難訴。魂驚冉冉江南遠。煙草愁如許。<br>
  ●○○●○○●　●○○　●●○<font color="#FF6600">●</font>　○○●●○○●　○●○○<font color="#FF6600">●</font><br>
  此意待寫翠箋。奈斷腸、都無新句。問甚時、舞鳳歌鸞。花裏再看仙侶。<br>
  ●●●●●○　●●○　○○○<font color="#FF6600">●</font>　●●○　●●○○　○●●○○<font color="#FF6600">●</font></p>
<p>此即史詞體，惟前段第七句減一字，後結作七字一句、六字一句異。</p>
<p>又一體　雙調一百字，前後段各九句，五仄韻</p>
<p>張炎<br>
  流水人家。乍過了斜陽。一片蒼樹。怕聽秋聲。卻是舊愁來處。<br>
  ○●○○　●●●○○　●●○<font color="#FF6600">●</font>　●●○○　●●●○○<font color="#FF6600">●</font><br>
  因甚尚客殊鄉。自笑我、被誰留住。問種桃、莫是前度。不擬桃花輕誤。<br>
  ○●●●○○　●●●　●○○<font color="#FF6600">●</font>　●●○　●●○<font color="#FF6600">●</font>　●●○○○<font color="#FF6600">●</font><br>
  少年未識相思苦。最難禁、此時情緒。行雲暗與風流散。方信別淚如雨。<br>
  ●○●●○○<font color="#FF6600">●</font>　●○○　●○○<font color="#FF6600">●</font>　○○●●○○●　○●●●○<font color="#FF6600">●</font><br>
  何況帳空夜鶴。怎奈向、如今歸去。更可憐閑裏。白了頭。還知否。<br>
  ○●●○●●　●●●　○○○<font color="#FF6600">●</font>　●●○○●　●●○　○○<font color="#FF6600">●</font></p>
<p>此亦與周詞同，惟後段第四句添一字，作六字句異。</p>
<p>又一體　雙調九十九字，前段九句四仄韻，後段九句五仄韻</p>
<p>周密<br>
  波暖塵香。正嫩日輕陰。搖盪清晝。幾日新晴。初展綺窗紋繡。<br>
  ○●○○　●●●○○　○●○<font color="#FF6600">●</font>　●●○○　○●●○○<font color="#FF6600">●</font><br>
  年少忍負才華。盡占斷、豔歌芳酒。奈翠簾、蝶舞蜂喧。催趁禁煙時候。<br>
  ○●●●○○　●●●　●○○<font color="#FF6600">●</font>　●●○　●●○○　○●●○○<font color="#FF6600">●</font><br>
  杏腮紅透梅鈿皺。燕歸時、海棠廝勾。尋芳較晚東風約。還約劉郎歸後。<br>
  ●○○●○○<font color="#FF6600">●</font>　●○○　●○○<font color="#FF6600">●</font>　○○●●○○●　○●○○○<font color="#FF6600">●</font><br>
  憑問柳陌情人。比似垂楊誰瘦。倚畫欄無語。春恨遠。頻回首。<br>
  ○●●●○○　●●○○○<font color="#FF6600">●</font>　●●○○●　○●●　○○<font color="#FF6600">●</font></p>
<p>此與張詞同，惟前段第八句不押韻，後段第六句減一字異。</p>
<p>又一體　雙調九十九字，前段十句五仄韻，後段九句六仄韻</p>
<p>姜夔<br>
  疊鼓夜寒。垂燈春淺。忽忽時事如許。倦遊歡意少。俯仰悲今古。<br>
  ●●●○　○○○●　○○○●○<font color="#FF6600">●</font>　●○○●●　●●○○<font color="#FF6600">●</font><br>
  江淹又吟恨賦。記當時、送君南浦。萬里乾坤。百年身世。唯有此情苦。<br>
  ○○●○●<font color="#FF6600">●</font>　●○○　●○○<font color="#FF6600">●</font>　●●○○　●○○●　○●●○<font color="#FF6600">●</font><br>
  揚州柳、垂官路。有輕盈換馬。端正窺戶。酒醒明月下。夢逐潮聲去。<br>
  ○○●　○○<font color="#FF6600">●</font>　●○○●●　○●○<font color="#FF6600">●</font>　●○○●●　●●○○<font color="#FF6600">●</font><br>
  文章信美知何用。漫贏得、天涯羇旅。教說與。春來要、尋花伴侶。<br>
  ○○●●○○●　●○●　○○○<font color="#FF6600">●</font>　○●●　○○●　○○●<font color="#FF6600">●</font></p>
<p>此姜夔自度曲，與周詞不同，宋人亦無依此填者。<br>
  <br>
  ▲周密詞，還在劉郎後句，在誤作約，後字上多歸字，▲憑問柳陌舊鶯句，舊鶯二字誤作情，誤以下句人字屬上，應從戈本更正 <br>
</p>
</body>
</html>
