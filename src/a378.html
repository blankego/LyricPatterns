<html>
<head>
<title>憶帝京</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>憶帝京</b></font></div>
<p>《樂章集》注：南呂調。</p>
<p>雙調七十二字，前段六句四仄韻，後段七句四仄韻</p>
<p>柳永<br>
  薄衾小枕天氣。乍覺別離滋味。<br>
  ◎⊙◎◎○<font color="#FF6600">●</font>　●●●○○<font color="#FF6600">●</font>　<br>
  輾轉數寒更。起了還重睡。畢竟不成眠。一夜長如歲。<br>
  ◎●●○○　●●○○<font color="#FF6600">●</font>　●●●○○　●●○○<font color="#FF6600">●</font><br>
  也擬把、卻回征轡。又爭奈、已成行計。<br>
  ◎●●　◎○○<font color="#FF6600">●</font>　●⊙●　◎⊙⊙<font color="#FF6600">●</font><br>
  萬種思量。多方開解。只恁寂寞厭厭地。繫我一生心。負你千行淚。<br>
  ●●○○　○○⊙●　●●◎●○○<font color="#FF6600">●</font>　●●●○○　●●○○<font color="#FF6600">●</font></p>
<p>此調以此詞為正體，故黃庭堅〔鳴鳩乳燕〕詞、〔薄妝小靨〕詞，皆與此同，若〔銀燭生花〕詞之添字，亦變格也。按，黃詞，後段第一句〔萬里嫁、烏孫公主〕，烏字平聲；第二句〔對易水、明妃不渡〕，易字仄聲，明字平聲，不字仄聲，又〔更莫問、鶯老花謝〕，老字仄聲；第四句〔紅顏片片〕，上片字仄聲；第五句〔指下花落狂風雨〕，花字平聲。譜內可平可仄據此，餘參添字詞之句法同者。</p>
<p>又一體　雙調七十六字，前段六句四仄韻，後段七句六仄韻</p>
<p>黃庭堅<br>
  銀燭生花如紅豆。占好事、而今有。<br>
  ○●○○○○<font color="#FF6600">●</font>　○●●　○○<font color="#FF6600">●</font><br>
  人醉曲屏深。借寶瑟、輕招手。一陣白蘋風。故滅燭、教相就。<br>
  ○●●○○　●●●　○○<font color="#FF6600">●</font>　●●●○○　●●●　○○<font color="#FF6600">●</font><br>
  花帶雨、冰肌香透。恨啼烏、轆轤聲曉。<br>
  ○●●　○○○<font color="#FF6600">●</font>　●○●　●○○<font color="#FF6600">●</font><br>
  柳岸微寒吹殘酒。斷腸人。依舊鏡中消瘦。恐那人知後。鎮把你、來僝僽。<br>
  ●●○○○○<font color="#FF6600">●</font>　●○○　○●●○○<font color="#FF6600">●</font>　●●○○<font color="#FF6600">●</font>　●●●　○●<font color="#FF6600">●</font></p>
<p>此詞大略與柳詞同，惟前段第二句六字折腰，第四句及結句各添一字、俱六字折腰，後段第三、四、五句攤破句法，作七字一句、三字一句、六字一句，第六句押韻，結句亦添一字異。至〔曉〕字與〔透〕字押，亦遵古韻。<br>
</p>
</body>
</html>
