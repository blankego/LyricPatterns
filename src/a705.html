<html>
<head>
<title>惜餘歡</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>惜餘歡</b></font></div>
<p>黃庭堅自度腔，因詞有〔少延歡洽〕句，取以為名。</p>
<p>雙調一百四字，前段十一句四仄韻，後段十一句五仄韻</p>
<p>黃庭堅<br>
  四時美景。正年少賞心。頻啟東閣。芳酒載盈車。喜朋侶簪盍。<br>
  ●○●●　●○●●○　○●○<font color="#FF6600">●</font>　○●●○○　●○●○<font color="#FF6600">●</font><br>
  杯觶交飛。勸酬互獻。正酣飲、醉主公陳榻。<br>
  ○●○○　●○●●　●○●　●●○○<font color="#FF6600">●</font><br>
  坐來爭奈。玉山未頹。興尋巫峽。<br>
  ●○○○　●○●○　●○○<font color="#FF6600">●</font><br>
  歌闌旋燒絳蠟。況漏轉銅壺。煙斷香鴨。猶整醉中花。借纖手重插。<br>
  ○○●○●<font color="#FF6600">●</font>　●●●○○　○●○<font color="#FF6600">●</font>　○●●○○　●○●○<font color="#FF6600">●</font><br>
  相將扶上。金鞍騕褭。碾春焙、願少延歡洽。<br>
  ○○○●　○○●●　●○●　●●○○<font color="#FF6600">●</font><br>
  未須歸去。重尋豔歌。更留時霎。<br>
  ●○○●　○○●○　●○○<font color="#FF6600">●</font></p>
<p>此調只有此詞，無別首可校。前段第七句，坊本脫一〔互〕字，與調不合，今為增定。</p>
</body>
</html>
