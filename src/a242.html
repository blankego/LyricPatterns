<html>
<head>
<title>紅窗迥</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>紅窗迥</b></font></div>
<p>調見周邦彥《片玉詞》。</p>
<p>雙調五十三字，前段六句四仄韻，後段五句三仄韻</p>
<p>周邦彥<br>
  幾日來。真個醉。早窗外亂紅。已深半指。花影被風搖碎。擁春酲未起。<br>
  ○●○　⊙●<font color="#FF6600">●</font>　●⊙●◎⊙　●○◎<font color="#FF6600">●</font>　○●●○⊙<font color="#FF6600">●</font>　●⊙○●<font color="#FF6600">●</font><br>
  有個人人生濟楚。向耳邊問道。今朝醒未。情性漫騰騰地。惱得人越醉。<br>
  ◎●⊙○○●●　●●○●●　○○●<font color="#FF6600">●</font>　⊙●◎○○<font color="#FF6600">●</font>　●●○●<font color="#FF6600">●</font></p>
<p>此詞坊刻向多脫誤，今從《詞緯》本改正。此惟歐良一詞可校，故可平可仄，悉參歐詞。</p>
<p>又一體　雙調五十三字，前段六句五仄韻，後段四句四仄韻</p>
<p>歐良<br>
  河可挽。石可轉。那一個愁字。卻難驅遣。眉向酒邊暫展。酒後依舊見。<br>
  ○●<font color="#FF6600">●</font>　●●<font color="#FF6600">●</font>　●●●○●　●○○<font color="#FF6600">●</font>　○●●○●<font color="#FF6600">●</font>　●●○●<font color="#FF6600">●</font><br>
  楓葉滿階紅萬片。待拾來、一一題寫教遍。卻倩霜風吹捲。直到沙島遠。<br>
  ○●●○○●<font color="#FF6600">●</font>　●●○　●●○●○<font color="#FF6600">●</font>　●●○○○<font color="#FF6600">●</font>　●●○●<font color="#FF6600">●</font></p>
<p>此與周詞同，惟前後段起句，多押一韻，後段第二、三句，作九字一句異。</p>
</body>
</html>
