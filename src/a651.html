<html>
<head>
<title>月當廳</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>月當廳</b></font></div>
<p>調見《梅溪詞》，史達祖自度曲也。</p>
<p>雙調一百一字，前段十句四平韻，後段九句四平韻</p>
<p>史達祖<br>
  白璧舊帶秦城夢。因誰拜下。楊柳樓心。正是夜分。魚鑰不動香深。<br>
  ●●●●○○●　○○●●　○●○<font color="#FF6600">○</font>　●●●○　○●●●○<font color="#FF6600">○</font><br>
  時有露螢自照。占風裳、可喜影麩金。坐來久。都將涼意。盡付沈吟。<br>
  ○●●○●●　●○○　●●●○<font color="#FF6600">○</font>　●○●　○○○●　●●○<font color="#FF6600">○</font><br>
  殘雲事緒無人拾。恨匆匆、藥娥歸去難尋。綴取霧窗。曾唱幾拍清音。<br>
  ○○●●○○●　●○○　●○○●○<font color="#FF6600">○</font>　●●●○　○●●●○<font color="#FF6600">○</font><br>
  猶有老來印愁處。冷光應念雪翻簪。空獨對。西風緊。弄一井桐陰。<br>
  ○●●○●○●　●○○●●○<font color="#FF6600">○</font>　○●●　○○●　●●●○<font color="#FF6600">○</font></p>
<p>此調只此一詞，無他作可校。其句法多作拗體，填者依之。<br>
</p>
</body>
</html>
