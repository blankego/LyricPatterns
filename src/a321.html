<html>
<head>
<title>撥棹子</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>撥棹子</b></font></div>
<p>唐教坊曲名。</p>
<p>雙調六十一字，前段五句五仄韻，後段四句四仄韻</p>
<p>尹鶚<br>
  風切切。深秋月。十朵芙蓉繁豔歇。憑小檻、細腰無力。<br>
  ○●<font color="#FF6600">●</font>　○⊙<font color="#FF6600">●</font>　◎●⊙○○●<font color="#FF6600">●</font>　○●●　◎○○<font color="#FF6600">●</font><br>
  空贏得、目斷魂飛何處說。<br>
  ○○●　◎●○○○●<font color="#FF6600">●</font><br>
  寸心恰似丁香結。看看瘦盡胸前雪。偏掛恨、少年拋擲。<br>
  ◎○●●⊙○<font color="#FF6600">●</font>　⊙⊙●◎○⊙<font color="#FF6600">●</font>　○●●　●○○<font color="#FF6600">●</font><br>
  羞睹見、繡被堆紅閑不徹。<br>
  ⊙●●　●●○○⊙●<font color="#FF6600">●</font></p>
<p>此調以此詞為正體，若黃詞之三聲協、無名氏詞之攤破句法，皆變體也，但宋元人無填此體者，只有尹詞別首可校。前段第二句〔雙靨媚〕，靨字仄聲；第三句〔冠子鏤金裝翡翠〕，冠字平聲，鏤字仄聲；第四句〔將一朵瓊花堪比〕，瓊字平聲；結句〔窠窠繡、鸞鳳衣裳香窣地〕，鸞字平聲；後段起句〔銀台蠟燭滴紅淚〕，銀字平聲，滴字仄聲；第二句〔綠酒勸人教半醉〕，綠酒二字俱仄聲，人字平聲，半字仄聲；結句〔特地向、寶帳顛狂不肯睡〕，特字、不字俱仄聲。譜內可平可仄據此。此詞之韻，本用六月、九屑，而中有〔力〕字、〔擲〕字，乃十一陌、十三職，按《古今通韻》，月、屑可通陌、職，引古詩〔石上生菖蒲，一寸八九節。仙人勸我餐，令我好顏色〕為證。又，按吳棫《韻補》，十一陌古通月，故知此詞〔力〕、〔擲〕字亦韻。</p>
<p>又一體　雙調六十一字，前段五句兩協韻、兩疊韻、一仄韻，後段五句五仄韻</p>
<p>黃庭堅<br>
  歸去來。歸去來。攜手舊山歸去來。<br>
  ○●<font color="#3333FF">○</font>協○●<font color="#FF6600">○</font>疊○●●○○●<font color="#FF6600">○</font>疊<br>
  有人共、對月樽罍。橫一琴、甚處逍遙不自在。<br>
  ●○●　●●○<font color="#3333FF">○</font>協○●○　●●○○●●<font color="#FF6600">●</font>　<br>
  閑世界。無利害。何必向、世間甘幻愛。<br>
  ○●●　○●<font color="#FF6600">●</font>　○●●　●○○●<font color="#FF6600">●</font><br>
  與君釣、晚煙寒瀨。蒸白魚稻飯。溪童供筍菜。<br>
  ●○●　●○○<font color="#FF6600">●</font>　○●○●<font color="#FF6600">●</font>　○○○●<font color="#FF6600">●</font></p>
<p>此與尹鶚詞體同，惟前段四句韻，俱用三聲協；又，換頭句仍作三字兩句，第二句八字、添一字，結句不作上三下七句法異。此詞十灰韻，與十一隊協，亦是本部三聲協。</p>
<p>又一體　雙調六十二字，前段七句三仄韻，後段六句三仄韻</p>
<p>《花草粹編》無名氏<br>
  煙姿媚。冰容薄。芳蕖嫩。隱映新萍池閣。<br>
  ○○●　○○<font color="#FF6600">●</font>　○○●　●●○○○<font color="#FF6600">●</font><br>
  自擷英人去後。清香微綻。透真珠簾幕。<br>
  ●●○○●●　○○○●　●○○○<font color="#FF6600">●</font>　<br>
  似無語含情垂彩佩。戲芳蔭。漸許纖鱗相託。<br>
  ●○●○○○●<font color="#FF6600">●</font>　●○●　●●○○○<font color="#FF6600">●</font><br>
  西風直須愛惜。看看濃豔。伴秋光零落。<br>
  ○○●○●●　○○○●　●○○○<font color="#FF6600">●</font></p>
<p>此詞之源，亦出尹詞，特攤破句法，自成新聲耳。按《古今通韻》，入聲十藥間通去聲十一隊，故此詞〔佩〕字，可押〔薄〕字。<br>
</p>
</body>
</html>
