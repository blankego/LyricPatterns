<html>
<head>
<title>夏日燕黌堂</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>夏日燕黌堂</b></font></div>
<p>調見《樂府雅詞》。</p>
<p>雙調九十八字，前後段各十句，五平韻</p>
<p>《樂府雅詞》無名氏<br>
  日初長。正園林換葉。瓜李飄香。簾外雨過。送一霎微涼。<br>
  ●○<font color="#FF6600">○</font>　●⊙○●●　⊙●○<font color="#FF6600">○</font>　○●●●　●●●○<font color="#FF6600">○</font><br>
  萍蕪徑曲凝珠顆。襯汀沙、細簇蜂房。被晚風輕颭。圓荷翻水。潑覺鴛鴦。<br>
  ○○◎●○○●　●○○　●●○<font color="#FF6600">○</font>　●◎○⊙●　○○⊙●　◎●○<font color="#FF6600">○</font><br>
  此景最難忘。趁芳樽泛蟻。筠簟鋪湘。蘭舟棹穩。倚何處垂楊。<br>
  ◎●●○<font color="#FF6600">○</font>　◎○○●●　○●○<font color="#FF6600">○</font>　⊙○●●　◎⊙●○<font color="#FF6600">○</font><br>
  豈能文字成狂飲。更紅裙、間也何妨。任醉歸明月。蝦鬚簾捲。幾線餘霜。<br>
  ◎○⊙●○○●　●⊙○　○●○<font color="#FF6600">○</font>　●●○⊙●　⊙○○●　●●○<font color="#FF6600">○</font></p>
<p>此詞平仄參下趙詞。</p>
<p>又一體　雙調九十九字，前後段各十句，五平韻</p>
<p>趙必象<br>
  赤城中。奏鶴笙一曲。玉佩丁東。蒲節後七日。宴翠閬瓊宮。<br>
  ●○<font color="#FF6600">○</font>　●●○●●　●●○<font color="#FF6600">○</font>　○●●●●　●●●○<font color="#FF6600">○</font><br>
  年年王母來稱壽。醉蟠桃、幾度東風。簇花間五馬。輕裘短帽。雪鬢吟翁。<br>
  ○○○●○○●　●○○　●●○<font color="#FF6600">○</font>　●○○●●　○○●●　○●○<font color="#FF6600">○</font><br>
  魁宿耀三雍。曾歸車共載。非虎非熊。急流勇退。淵底臥驪龍。<br>
  ○●●○<font color="#FF6600">○</font>　○○○●●　○●○<font color="#FF6600">○</font>　●○●●　○●●○<font color="#FF6600">○</font><br>
  山中不用官三品。墊角巾、人慕林宗。記亳州舊事。畫鴟夷子。獻與茶公。<br>
  ○○●●○○●　●●○　○●○<font color="#FF6600">○</font>　●●○●●　●○○●　●●○<font color="#FF6600">○</font></p>
<p>此與無名氏詞同，惟前段第四句添一字異。</p>
</body>
</html>
