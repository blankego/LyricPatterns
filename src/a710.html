<html>
<head>
<title>陽春</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>陽春</b></font></div>
<p>一名《陽春曲》。</p>
<p>雙調一百四字，前段九句五仄韻，後段八句五仄韻</p>
<p>楊無咎<br>
  蕙風輕。鶯語巧。應喜乍離幽谷。<br>
  ●○○　○◎●　○●●○○<font color="#FF6600">●</font><br>
  飛過北窗前。迎清曉、麗日明透翠幃縠。篆台芬馥。<br>
  ○●●○○　○○●　●●○●●○<font color="#FF6600">●</font>　●○○<font color="#FF6600">●</font><br>
  初睡起、橫斜簪玉。因甚自覺腰肢瘦。新來又寬裙幅。<br>
  ○●●　⊙○○<font color="#FF6600">●</font>　○●●●○○●　○○●○○<font color="#FF6600">●</font><br>
  對青鏡無心、忺梳裹。誰問著、餘酲帶宿。<br>
  ●○●○○　○○●　○●●　○○●<font color="#FF6600">●</font><br>
  尋思前歡往事。似驚回、好夢難續。<br>
  ○○○○●●　●○○　●●○<font color="#FF6600">●</font><br>
  花亭遍倚檻曲。厭滿眼、爭春凡木。盡憔悴、過了清明後。愁紅慘綠。<br>
  ○○●●●<font color="#FF6600">●</font>　●●●　○○○<font color="#FF6600">●</font>　●○●　●●○○●　○○●<font color="#FF6600">●</font></p>
<p>此調宋人填者甚少，其可平可仄，惟史達祖一詞可校。</p>
<p>又一體　雙調一百四字，前段九句五仄韻，後段八句五仄韻</p>
<p>史達祖<br>
  杏花煙。梨花月。誰與暈開春色。坊巷曉愔愔。東風斷、舊火銷處近寒食。<br>
  ●○○　○○●　○●●○○<font color="#FF6600">●</font>　○●●○○　○○●　●●○●●○<font color="#FF6600">●</font><br>
  少年蹤跡。愁暗隔、水南山北。還是寶絡雕鞍。被鶯聲、喚來香陌。<br>
  ●○○<font color="#FF6600">●</font>　○●●　●○○<font color="#FF6600">●</font>　○●●●○○　●○○　●○○<font color="#FF6600">●</font><br>
  記飛蓋西園、寒猶凝。驚醉耳、誰家夜笛。<br>
  ●○●○○　○○●　○●●　○○●<font color="#FF6600">●</font><br>
  燈前重簾不掛。殢華裾、粉淚曾拭。如今故里資訊。<br>
  ○○○○●●　●○○　●●○<font color="#FF6600">●</font>　○○●●●<font color="#FF6600">●</font><br>
  賴海燕、年時相識。奈芳草、正鎖江南夢。春衫怨碧。<br>
  ●●●　○○○<font color="#FF6600">●</font>　●○●　●●○○●　○○●<font color="#FF6600">●</font></p>
<p>此與楊詞同，惟前段第八句六字、第九句七字異。</p>
</body>
</html>
