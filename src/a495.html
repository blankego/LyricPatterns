<html>
<head>
<title>淒涼犯</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>淒涼犯</b></font></div>
<p>白石調注：仙呂調，犯商調，一名《瑞鶴仙影》。其自序曰：合肥巷陌皆種柳，秋風夕起，騷騷然，余客居闔戶，時聞馬嘶，出城四顧，則荒煙野草，不勝淒黯，乃著此解。琴有《淒涼調》，假以為名。凡曲言犯者，謂以宮犯商、商犯宮之類，如道調宮上字住，雙調亦上字住，所住字同，故道調曲中犯雙調，或于雙調曲中犯道調，其他准此。唐人《樂書》云：〔犯有正旁偏側，宮犯宮為正，宮犯商為旁，宮犯角為偏，宮犯羽為側。〕此說非也，十二宮所住字各不同，不容相犯。十二宮特可犯商、角、羽耳。</p>
<p>雙調九十三字，前段九句六仄韻，後段九句四仄韻</p>
<p>姜夔<br>
  綠楊巷陌。西風起、邊城一片離索。馬嘶漸遠。人歸甚處。戍樓吹角。<br>
  ◎○●<font color="#FF6600">●</font>　○○●　○○●●○<font color="#FF6600">●</font>　◎⊙●◎　⊙○◎●　●○⊙<font color="#FF6600">●</font><br>
  情懷正惡。更衰草寒煙淡薄。似當時、將軍部曲。迤邐度沙漠。<br>
  ○○●<font color="#FF6600">●</font>　●⊙●○○●<font color="#FF6600">●</font>　●○○　⊙⊙◎◎　⊙●●○<font color="#FF6600">●</font><br>
  追念西湖上。小舫攜歌。晚花行樂。舊遊在否。想如今、翠凋紅落。<br>
  ⊙●⊙○●　◎●○○　●○○<font color="#FF6600">●</font>　◎○●●　●○○　●○○<font color="#FF6600">●</font><br>
  漫寫羊裙。等新雁來時繫著。怕匆匆、不肯寄與。誤後約。<br>
  ◎●○○　●○●○○●<font color="#FF6600">●</font>　●○⊙　◎◎◎◎　●●<font color="#FF6600">●</font></p>
<p>此調為姜夔自度曲，自應以此詞為正體，吳文英〔空江浪闊〕詞，正與此同，若張詞之前段第一、二句，句讀小異，或添一字，皆變體也。按，吳詞，前段起句〔空江浪闊〕，空字平聲；第五句〔露搔淚濕〕，淚字仄聲；後段起句〔樊姊玉奴恨〕，玉字仄聲；第八句〔倚瑤台、十二金錢〕，錢字平聲。譜內可平可仄據此，餘參張詞二首。</p>
<p>又一體　雙調九十三字，前段九句五仄韻，後段九句四仄韻</p>
<p>張炎<br>
  西風暗剪荷衣碎。柔絲不解重緝。荒煙斷浦。晴暉歷亂。半江搖碧。<br>
  ○○●●○○●　○○●●○<font color="#FF6600">●</font>　○○●●　○○○●　●○○<font color="#FF6600">●</font><br>
  悠悠望極。忍獨聽、秋聲漸急。更憐他、柳髮蕭條。相為動愁色。<br>
  ○○●<font color="#FF6600">●</font>　●●●　○○●<font color="#FF6600">●</font>　●○○　●●○○　○●●○<font color="#FF6600">●</font><br>
  老態今如此。猶自留連。醉筇遊屐。不堪瘦影。渺天涯、盡成行客。<br>
  ●●○○●　○●○○　●○○<font color="#FF6600">●</font>　●○●●　●○○　●○○<font color="#FF6600">●</font><br>
  因甚忘歸。漫吹裂、山陽夜篴。夢三十六陂流水。去未得。<br>
  ○●○○　●○●　○○●<font color="#FF6600">●</font>　●○●●○○●　●●<font color="#FF6600">●</font></p>
<p>此亦姜詞體，惟前段起句七字，不押韻，第二句六字，後段第八句不折腰異。</p>
<p>又一體　雙調九十四字，前段九句五仄韻，後段九句四仄韻</p>
<p>張炎<br>
  蕭疏野柳嘶寒馬。蘆花深、還見遊獵。山勢北來。甚時曾到。醉魂飛越。<br>
  ○○●●○○●　○○○　○●○<font color="#FF6600">●</font>　○●●○　●○○●　●○○<font color="#FF6600">●</font><br>
  酸風自咽。擁吟鼻、征衣暗裂。正淒迷、天涯羈旅。不似灞橋雪。<br>
  ○○●<font color="#FF6600">●</font>　●○●　○○●<font color="#FF6600">●</font>　●○○　○○○●　●●●○<font color="#FF6600">●</font><br>
  誰念而今老。懶賦長楊。倦懷休說。空憐斷梗。夢依依、歲華輕別。<br>
  ○●○○●　●●○○　●○○<font color="#FF6600">●</font>　○○●●　●○○　●○○<font color="#FF6600">●</font><br>
  待擊歌壺。怕如意、和冰凍折。且行行、平沙萬里。儘是月。<br>
  ●●○○　●○●　○○●<font color="#FF6600">●</font>　●○○　○○●●　●●<font color="#FF6600">●</font></p>
<p>此與〔西風暗剪〕詞同，惟前段第二句添一字，作上三下四句法異。</p>
</body>
</html>
