<html>
<head>
<title>定風波</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>定風波</b></font></div>
<p>此調有兩體，一百字者，柳永詞注林鐘商，張翥詞注商角調，有《梅苑》詞可校；一百五字者，柳永詞注夾鐘商，無宋詞可校。</p>
<p>雙調一百字，前段十一句六仄韻，後段十一句七仄韻</p>
<p>柳永<br>
  自春來、慘綠愁紅。芳心是事可可。日上花稍。鶯穿柳帶。猶壓香衾臥。<br>
  ●○○　◎●○○　⊙○●◎◎<font color="#FF6600">●</font>　●●○○　○○●●　⊙●○○<font color="#FF6600">●</font><br>
  暖酥銷。膩雲嚲。終日厭厭倦梳裹。無那。恨薄情一去。音書無個。<br>
  ●○○　◎⊙<font color="#FF6600">●</font>　⊙●○○●○<font color="#FF6600">●</font>　○<font color="#FF6600">●</font>　●◎⊙◎●　○○⊙<font color="#FF6600">●</font><br>
  早知恁般麼。悔當初、不把雕鞍鎖。向雞窗。只與鸞箋象管。拘束教吟和。<br>
  ●○●○<font color="#FF6600">●</font>　●○○　●●○○<font color="#FF6600">●</font>　●○○　●●○○●●　○●○○<font color="#FF6600">●</font><br>
  鎮相隨。莫拋躲。針線閑拈伴伊坐。和我。免使少年。光陰虛過。<br>
  ●○○　◎⊙<font color="#FF6600">●</font>　⊙●○○●⊙<font color="#FF6600">●</font>　○<font color="#FF6600">●</font>　●◎◎⊙　○○○<font color="#FF6600">●</font></p>
<p>此調創自此詞，張詞及《梅苑》詞，俱從此出，故可平可仄，悉參二詞。此《定風波》慢詞，雖押兩短韻，實與《定風波令》不同。</p>
<p>又一體　雙調九十九字，前段十一句六仄韻，後段十一句七仄韻</p>
<p>張翥<br>
  恨行雲、特地高寒。牢籠好夢不定。婉晚年華。淒涼客況。泥酒渾成病。<br>
  ●○○　●●○○　○○●●●<font color="#FF6600">●</font>　●●○○　○○●●　●●○○<font color="#FF6600">●</font><br>
  畫欄深。碧窗靜。一樹瑤花可憐影。低映。怕明月照見。青禽相並。<br>
  ●○○　●○<font color="#FF6600">●</font>　●●○○●○<font color="#FF6600">●</font>　○<font color="#FF6600">●</font>　●○●●●　○○○<font color="#FF6600">●</font><br>
  素衾正冷。又寒香、枕上熏愁醒。甚銀床霜凍。山童未起。誰汲牆陰井。<br>
  ●○●<font color="#FF6600">●</font>　●○○　●●○○<font color="#FF6600">●</font>　●○○○●　○○●●　○●○○<font color="#FF6600">●</font><br>
  玉簫殘。錦書迥。應是多情道薄倖。爭肯。等閒孤負。西湖春興。<br>
  ●○○　●○<font color="#FF6600">●</font>　○●○○●●<font color="#FF6600">●</font>　○<font color="#FF6600">●</font>　●○○●　○○○<font color="#FF6600">●</font></p>
<p>此與柳詞同，惟換頭句減一字，第三句五字、第四句四字異。</p>
<p>又一體　雙調一百一字，前段十一句六仄韻，後段十一句七仄韻</p>
<p>《梅苑》無名氏<br>
  漏新春、消息前村。數枝楚梅輕綻。正雪豔精神。冰膚淡濘。姑射依稀見。<br>
  ●○○　○●○○　●○●○○<font color="#FF6600">●</font>　●●●○○　○○●●　○●○○<font color="#FF6600">●</font><br>
  冷香凝。金蕊淺。青女饒伊妒無限。堪羨。似壽陽妝閣。初勻粉面。<br>
  ●○○　○●<font color="#FF6600">●</font>　○●○○●○<font color="#FF6600">●</font>　○<font color="#FF6600">●</font>　●●○○●　○○●<font color="#FF6600">●</font><br>
  纖條綠染。異群葩、不似和風扇。向深冬。免使遊蜂舞蝶。撩撥春心亂。<br>
  ○○●<font color="#FF6600">●</font>　●○○　●●○○<font color="#FF6600">●</font>　●○○　●●○○●●　○●○○<font color="#FF6600">●</font><br>
  水亭邊。山驛畔。立馬行人暗腸斷。吟戀。又忍隨羌管。飄零千片。<br>
  ●○○　○●<font color="#FF6600">●</font>　●●○○●○<font color="#FF6600">●</font>　○<font color="#FF6600">●</font>　●●○○●　○○○<font color="#FF6600">●</font></p>
<p>此亦與柳詞同，惟前段第三句、後段第十句，各添一襯字，換頭句亦減一字異。</p>
<p>又一體　雙調一百五字，前段九句四仄韻，後段十一句六仄韻</p>
<p>柳永<br>
  佇立長亭。澹蕩晚風起。驟雨歇、極目蕭疏。塞柳萬株。掩映箭波千里。<br>
  ●●○○　●●●○<font color="#FF6600">●</font>　●●●　●●○○　●●●○　●●●○○<font color="#FF6600">●</font><br>
  走舟車向此。人人奔名競利。念蕩子、終日驅馳。爭覺鄉關轉迢遞。<br>
  ●○○●●　○○○○●<font color="#FF6600">●</font>　●●●　○●○○　○●○○●○<font color="#FF6600">●</font><br>
  何意。繡閣輕拋。錦字難逄。等閒度歲。奈泛泛旅跡。厭厭病緒。<br>
  ○<font color="#FF6600">●</font>　●●○○　●●○○　●○●<font color="#FF6600">●</font>　●●●●●　○○●<font color="#FF6600">●</font><br>
  近來諳盡、宦遊滋味。此情懷、縱寫香箋。憑誰寄與。<br>
  ●○○●　●○○<font color="#FF6600">●</font>　●○○　●●○○　○○●<font color="#FF6600">●</font><br>
  算孟光、安得知我。繼日添憔悴。<br>
  ●●○　○●○●　●●○○<font color="#FF6600">●</font></p>
<p>此詞前後段不押短韻，與〔自春來〕詞，宮調不同，其句讀亦別，因調名同，故為類列。</p>
</body>
</html>
