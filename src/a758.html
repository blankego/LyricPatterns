<html>
<head>
<title>杜韋娘</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>杜韋娘</b></font></div>
<p>唐《教坊記》，有杜韋娘曲。劉禹錫詩〔春風一曲杜韋娘〕是也，宋人借舊曲名，另翻慢詞。</p>
<p>雙調一百九字，前段九句四仄韻，後段十句五仄韻</p>
<p>杜安世<br>
  暮春天氣。鶯兒燕子忙如織。問嫩葉、枝亞青梅小。乍遍水、新萍圓碧。<br>
  ◎○○●　○○●●○○<font color="#FF6600">●</font>　●●●　○●○○●　●●●　○○○<font color="#FF6600">●</font><br>
  初牡丹謝了。鞦韆搭起。垂楊暗鎖深深陌。暖風輕。盡日閑把、榆錢亂擲。<br>
  ⊙◎⊙●●　○○●●　○○●●○○<font color="#FF6600">●</font>　●○○　●●○●　○○●<font color="#FF6600">●</font><br>
  恨寂寂。芳容衰減。頓攲玳枕困無力。為少年、狂蕩恩情薄。尚未有、歸來消息。<br>
  ◎●<font color="#FF6600">●</font>　○○○●　●○●●●○<font color="#FF6600">●</font>　●●⊙　○●○○●　●●●　○○○<font color="#FF6600">●</font><br>
  想當初鳳侶鴛儔。喚作平生。更不輕離拆。倚朱扉。淚眼滴損、紅綃數尺。<br>
  ●○○●●○○　●●○○　●●○○<font color="#FF6600">●</font>　●○○　●●●●　○○●<font color="#FF6600">●</font></p>
<p>此調只有杜詞及無名氏詞兩體，故可平可仄，悉參無名氏詞句讀同者。</p>
<p>又一體　雙調一百九字，前後段各十句，五仄韻</p>
<p>《樂府雅詞》無名氏<br>
  華堂深院。霜籠月彩生寒暈。度翠幄、風觸梅香噴。漸歲晚、春光將近。<br>
  ○○○●　○○●●○○<font color="#FF6600">●</font>　●●●　○●○○<font color="#FF6600">●</font>　●●●　○○○<font color="#FF6600">●</font><br>
  惹離恨萬種。多情易感。歡難聚少愁成陣。擁紅爐。鳳枕慵敧。銀燈挑盡。<br>
  ●○●●●　○○●●　○○●●○○<font color="#FF6600">●</font>　●○○　●●○○　○○○<font color="#FF6600">●</font><br>
  當此際。爭忍前期後約。度歲無憑准。對好景、空積相思恨。但自覺、懨懨方寸。<br>
  ○●●　○●○○●●　●●○○<font color="#FF6600">●</font>　●●●　○●○○<font color="#FF6600">●</font>　●●●　○○○<font color="#FF6600">●</font><br>
  擬蠻箋象管。丹青好手。寫出寄與伊教信。盡千工萬巧。唯有心期難問。<br>
  ●○○●●　○○●●　●●●●○○<font color="#FF6600">●</font>　●○○●●　○●○○○<font color="#FF6600">●</font></p>
<p>此詞與杜詞校，押韻不同，後段句法互異，採入以備一體。<br>
</p>
</body>
</html>
