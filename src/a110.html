<html>
<head>
<title>卜算子</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>卜算子</b></font> 
</div>
<p>元高拭詞注：仙呂調。蘇軾詞，有〔缺月掛疏桐〕句，名《缺月掛疏桐》；秦湛詞，有〔極目煙中百尺樓〕句，名《百尺樓》；僧皎詞，有〔目斷楚天遙〕句，名《楚天遙》；無名氏詞，有〔蹙破眉峰碧〕句，名《眉峰碧》。</p>
<p>雙調四十四字，前後段各四句，兩仄韻</p>
<p>蘇軾<br>
  缺月掛疏桐。漏斷人初靜。時見幽人獨往來。縹緲孤鴻影。<br>
  ◎◎◎⊙○　◎●○○<font color="#FF6600">●</font>　⊙●○○◎◎⊙　◎●○○<font color="#FF6600">●</font><br>
  驚起卻回頭。有恨無人省。揀盡寒枝不肯棲。寂寞沙洲冷。<br>
  ⊙◎◎⊙○　◎●○○<font color="#FF6600">●</font>　◎●○○◎◎⊙　●●○○<font color="#FF6600">●</font></p>
<p>此調以此詞為正體，若石詞之多押兩韻，徐、黃、張、杜四詞之添字，皆變體也。蘇詞別首，前段第二句〔長憶吳山好〕，長字平聲，譜內據之。其餘可平可仄，悉參下詞。</p>
<p>又一體　雙調四十四字，前後段各四句，三仄韻</p>
<p>石孝友<br>
  見也如何暮。別也如何遽。別也應難見也難。後會難憑據。<br>
  ●●○○<font color="#FF6600">●</font>　●●○○<font color="#FF6600">●</font>　●●○○●●○　●●○○<font color="#FF6600">●</font><br>
  去也如何去。住也如何住。住也應難去也難。此際難分付。<br>
  ●●○○<font color="#FF6600">●</font>　●●○○<font color="#FF6600">●</font>　●●○○●●○　●●○○<font color="#FF6600">●</font></p>
<p>此與蘇詞同，惟前後段兩起句各用韻異。</p>
<p>又一體　雙調四十五字，前段四句兩仄韻，後段四句三仄韻</p>
<p>徐俯<br>
  胸中千種愁。掛在斜陽樹。綠葉陰陰自得春。草滿鶯啼處。<br>
  ○○○●○　●●○○<font color="#FF6600">●</font>　●●○○●●○　●●○○<font color="#FF6600">●</font><br>
  不見淩波步。空想如簧語。門外重重疊疊山。遮不斷、愁來路。<br>
  ●●○○<font color="#FF6600">●</font>　○●○○<font color="#FF6600">●</font>　○●○○●●○　○●●　○○<font color="#FF6600">●</font></p>
<p>此亦蘇詞體，惟後段起句用韻，結句添一字，作折腰句法異。《古杭雜紀》無名氏詞，前結〔把定纖纖手〕，後結〔瞞不得、橋頭柳〕，正與此同。</p>
<p>又一體　雙調四十五字，前後段各四句，兩仄韻</p>
<p>黃公度<br>
  薄宦各東西。往事隨風雨。先是驪歌不忍聞。又何況、春將暮。<br>
  ●●●○○　●●○○<font color="#FF6600">●</font>　○●○○●●○　●○●　○○<font color="#FF6600">●</font><br>
  愁共落花多。人逐征鴻去。君向瀟湘我向秦。後會知何處。<br>
  ○●●○○　○●○○<font color="#FF6600">●</font>　○●○○●●○　●●○○<font color="#FF6600">●</font></p>
<p>此亦蘇詞體，惟前段結句作六字折腰句法異。《古今詞話》無名氏詞，前結〔終不似、伊家好〕，後結〔滿目圍芳草〕，正與此同。按，黃童和此詞，前段結句〔奚止朝朝暮暮〕，句法又異。</p>
<p>又一體　雙調四十六字，前段四句兩仄韻，後段四句三仄韻</p>
<p>張先<br>
  夢短寒夜長。坐待清霜曉。臨鏡無人為整妝。但自學、孤鸞照。<br>
  ●●○●○　●●○○<font color="#FF6600">●</font>　○●○○●●○　●●●　○○<font color="#FF6600">●</font><br>
  樓臺紅樹杪。風月依前好。江水東流郎在西。問尺素、何由到。<br>
  ○○○●<font color="#FF6600">●</font>　○●○○<font color="#FF6600">●</font>　○●○○○●○　●●●　○○<font color="#FF6600">●</font></p>
<p>此亦蘇詞體，惟前後段兩結句俱六字異。杜安世〔樽前一曲〕詞，正與此同。按，黃庭堅此調詞，前後段兩起句，〔要見不得見，要近不得近〕，〔禁止不得淚，忍管不得悶〕，見字、淚字俱仄聲，連用四〔不得〕字，皆以入替平之法，因謔詞不入。</p>
<p>又一體　雙調四十六字，前後段各四句，三仄韻</p>
<p>杜安世<br>
  深院花鋪地。淡淡陰天氣。水榭風亭朱明景。又別是、愁情味。<br>
  ○●○○<font color="#FF6600">●</font>　●●○○<font color="#FF6600">●</font>　●●○○○○●　●●●　○○<font color="#FF6600">●</font><br>
  有情奈無計。漫惹成憔悴。欲把羅巾暗傳寄。細認取。斑點淚。<br>
  ●○●○<font color="#FF6600">●</font>　●●○○<font color="#FF6600">●</font>　●●○○●○●　●●●　○●<font color="#FF6600">●</font></p>
<p>此與張詞同，惟前後段起句俱用韻異。按，《玉照新志》〔蹙破眉峰〕詞，正與此同，但此詞前後段第三句第七字仄聲，各家則用平聲也。</p>
<p>又一體　雙調四十六字，前後段各四句，兩仄韻</p>
<p>《花草粹編》無名氏<br>
  幽花帶露紅。濕柳拖煙翠。花柳分春各自芳。惟有人憔悴。<br>
  ○○●●○　●●○○<font color="#FF6600">●</font>　○●○○●●○　○●○○<font color="#FF6600">●</font><br>
  寄與手中書。問肯歸來未。正是東風料峭寒。如何獨自教人睡。<br>
  ●●●○○　●●○○<font color="#FF6600">●</font>　●●○○●●○　○○●●○○<font color="#FF6600">●</font></p>
<p>此詞見《花草粹編》，《本清湖三塔記》，亦蘇詞體，惟後段結句七字，添二襯字異。</p>
</body>
</html>
