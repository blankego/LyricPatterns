<html>
<head>
<title>倚欄人</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>倚欄人</b></font></div>
<p>調見《松隱集》，曹勳自度曲。</p>
<p>雙調一百八字，前段十一句四仄韻，後段十句五仄韻</p>
<p>曹勳<br>
  清明池館。芳菲漸晚。晴香滿架籠永晝。翠擁柔條。玉鋪繁蕊。嫋嫋舞低襟袖。<br>
  ○○○●　○○●●　○○●●○●<font color="#FF6600">●</font>　●●○○　●○○●　●●●○○<font color="#FF6600">●</font><br>
  秀蓓凝浩露。疑掛六銖衣縐。檀點芳心。體熏清馥。粉容宜撚春風手。<br>
  ●●○●●　○●●○○<font color="#FF6600">●</font>　○●○○　●○○●　●○○●○○<font color="#FF6600">●</font><br>
  肯與芝蘭共嗅。洞戶花、別是素芳依舊。剪取長梢。青蛟噴雪。挽住曉雲爭秀。<br>
  ●●○○●<font color="#FF6600">●</font>　●●○　●●●○○<font color="#FF6600">●</font>　●●○○　○○●●　●●●○○<font color="#FF6600">●</font><br>
  樓上人未去。常恐風欺雨瘦。紅綃收取。舉觴猶喜。窨得醺醺酒。<br>
  ○●○●●　○●○○●<font color="#FF6600">●</font>　○○○●　●○○●　●●○○<font color="#FF6600">●</font></p>
<p>此調僅有此詞，無他作可校。</p>
</body>
</html>
