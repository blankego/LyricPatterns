<html>
<head>
<title>尉遲杯</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>尉遲杯</b></font></div>
<p>此調有平韻、仄韻兩體。仄韻者，見柳永《樂章集》，注夾鐘商；平韻者，見晁補之《琴趣外篇》。</p>
<p>雙調一百五字，前段八句六仄韻，後段九句六仄韻</p>
<p>柳永<br>
  寵嘉麗。算九衢紅粉皆難比。天然嫩臉修蛾。不假施朱描翠。<br>
  ◎○<font color="#FF6600">●</font>　●◎⊙⊙●⊙⊙<font color="#FF6600">●</font>　○○●●○○　◎◎⊙⊙○<font color="#FF6600">●</font><br>
  盈盈秋水。恣雅態、欲語先嬌媚。每相逄、月夕花朝。自有憐才深意。<br>
  ○○⊙<font color="#FF6600">●</font>　◎◎●　◎◎⊙⊙<font color="#FF6600">●</font>　●○○　●●○○　●◎○⊙○<font color="#FF6600">●</font><br>
  綢繆鳳枕鴛被。深深處、瓊枝玉樹相倚。困極歡餘。芙蓉帳暖。別是惱人情味。<br>
  ○⊙●●○<font color="#FF6600">●</font>　○○●　○○●◎○<font color="#FF6600">●</font>　●●○○　○○●●　◎●◎○⊙<font color="#FF6600">●</font><br>
  風流事、難逄雙美。況已斷、香雲為盟誓。且相將、盡意平生。未肯輕分連理。<br>
  ○○◎　○○⊙<font color="#FF6600">●</font>　●◎●　⊙⊙⊙⊙<font color="#FF6600">●</font>　●○○　●●○○　●◎⊙⊙○<font color="#FF6600">●</font></p>
<p>此調押仄韻者，以此詞、無名氏詞、周詞為正體，若賀詞之多作折腰句法，萬俟詞之添字，皆變格也。此詞可平可仄，悉參譜內仄韻諸詞。</p>
<p>又一體　雙調一百五字，前段八句六仄韻，後段九句五仄韻</p>
<p>《梅苑》無名氏<br>
  歲雲暮。歎光陰苒苒能幾許。江梅尚怯餘寒。長安信音猶阻。<br>
  ●○<font color="#FF6600">●</font>　●○○●●○●<font color="#FF6600">●</font>　○○●●○○　○○●○○<font color="#FF6600">●</font><br>
  春風無據。憑欄久、欲去還凝佇。憶溪邊、月夜徘徊。暗香疏影庭戶。<br>
  ○○○<font color="#FF6600">●</font>　○○●　●●○○<font color="#FF6600">●</font>　○○○　●●○○　●○○●○<font color="#FF6600">●</font><br>
  朝來凍解霜消。南枝上、香英數點微露。把酒看花。無言有淚。還是那時情緒。<br>
  ○○●●○○　○○●　○○●●○<font color="#FF6600">●</font>　●●○○　○○●●　○●●○○<font color="#FF6600">●</font><br>
  花依舊、晨妝何處。漫贏得、花前愁千縷。盡高樓、畫角頻吹。任教紛紛飛素。<br>
  ○○●　○○○<font color="#FF6600">●</font>　●○●　○○○○<font color="#FF6600">●</font>　●○○　●●○○　●○○○○<font color="#FF6600">●</font></p>
<p>此與柳詞同，惟換頭句不押韻異。按，尹公遠〔冰弦語〕詞，〔何事夢斷湖山，尚九里松聲，八月潮怒〕，正與此同。</p>
<p>又一體　雙調一百五字，前段十句六仄韻，後段十句八仄韻</p>
<p>賀鑄<br>
  勝遊地。信東吳絕景饒佳麗。平湖底。見層嵐。涼月下。聞清吹。<br>
  ●○<font color="#FF6600">●</font>　●○○●●○○<font color="#FF6600">●</font>　○○●　●○○　○●●　○○<font color="#FF6600">●</font>　<br>
  人如穠李。泛衿袂、香潤蘋風起。喜淩波、素襪逢迎。領略當歌深意。<br>
  ○○○<font color="#FF6600">●</font>　●○●　○●○○<font color="#FF6600">●</font>　●○○　●●○○　●●○○○<font color="#FF6600">●</font><br>
  鄂君被。雙鴛綺。垂楊蔭、夷猶畫舲相檥。寶瑟弦調。明珠佩委。<br>
  ●○<font color="#FF6600">●</font>　○○<font color="#FF6600">●</font>　○○●　○○●○○<font color="#FF6600">●</font>　●●○○　○○●<font color="#FF6600">●</font><br>
  回首碧雲千里。歸鴻後、芳音誰寄。念懷繫、青鬢今無幾。<br>
  ○●●○○<font color="#FF6600">●</font>　○○●　○○○<font color="#FF6600">●</font>　●○●　○●○○<font color="#FF6600">●</font><br>
  枉分將、鏡裏華年。付與樓前流水。<br>
  ●○○　●●○○　●●○○○<font color="#FF6600">●</font></p>
<p>此與柳詞同，惟前段第三、四句及換頭攤破句法，俱作三字兩句，換頭多一押韻異。</p>
<p>又一體　雙調一百五字，前段八句五仄韻，後段八句四仄韻</p>
<p>周邦彥<br>
  隋堤路。漸日晚、密靄生深樹。陰陰淡月籠沙。還宿河橋深處。<br>
  ○○<font color="#FF6600">●</font>　●●●　●●○○<font color="#FF6600">●</font>　○○●●○○　○●○○○<font color="#FF6600">●</font><br>
  無情畫舸。都不管、煙波隔前浦。等行人、醉擁重衾。載將離恨歸去。<br>
  ○○●●　○●●　○○●○<font color="#FF6600">●</font>　●○○　●●○○　●○○●○<font color="#FF6600">●</font><br>
  因念舊客京華。長偎傍、疏林小檻歡聚。<br>
  ○○●●○○　○○●　○○●●○<font color="#FF6600">●</font><br>
  冶葉倡條俱相識。仍慣見、珠歌翠舞。<br>
  ●●○○○○●　○●●　○○●<font color="#FF6600">●</font><br>
  如今向、漁村水驛。夜如歲、焚香獨自語。<br>
  ○○●　○○●●　●○●　○○●●<font color="#FF6600">●</font><br>
  有何人、念我無聊。夢魂凝想鴛侶。<br>
  ●○○　●●○○　●○○●○<font color="#FF6600">●</font></p>
<p>此與柳詞同，惟前後段第五句俱不押韻，又後段第三、四、五攤破句法，作七字兩句異。按，吳文英〔垂楊徑〕詞，正與此同。</p>
<p>又一體　雙調一百六字，前段八句六仄韻，後段十句六仄韻</p>
<p>萬俟詠<br>
  碎雲薄。向碧玉枝上、綴萬萼。如將汞粉勻開。疑使柏麝熏卻。<br>
  ●○<font color="#FF6600">●</font>　●●●○●　●●<font color="#FF6600">●</font>　○○●●○○　○●●●○<font color="#FF6600">●</font><br>
  雪魄未應若。況天賦、標豔仍綽約。當暄風皎日佳處。戲蝶遊蜂粘著。<br>
  ●●●○<font color="#FF6600">●</font>　●○●　○●○●<font color="#FF6600">●</font>　○○○●●○●　●●○○○<font color="#FF6600">●</font><br>
  重重繡帟珠箔。障濃豔霏霏。異香漠漠。見說徐妃。當年嫁了。信任玉鈿零落。<br>
  ○○●●○<font color="#FF6600">●</font>　●○●○○　●○●<font color="#FF6600">●</font>　●●○○　○○●●　●●●○○<font color="#FF6600">●</font><br>
  無言自啼露蕭索。夜深待、月上欄杆角。廣寒宮、要與姮娥。素妝一夜相覺。<br>
  ○○●○●○<font color="#FF6600">●</font>　●○●　●●○○<font color="#FF6600">●</font>　●○○　●●○○　●○●●○<font color="#FF6600">●</font></p>
<p>此亦與柳詞同，惟前段第五句添一字、作五字句，前後段第七句不作折腰句法異。按，蔡松年〔紫雲暖〕詞，第五、六句〔紅潮照玉碗〕，正與此同。</p>
<p>又一體　雙調一百四字，前段八句五仄韻，後段九句四仄韻</p>
<p>陳允平<br>
  長亭路。望渭北、漠漠春天樹。殷勤別酒重斟。明日相思何處。<br>
  ○○<font color="#FF6600">●</font>　●●●　●●○○<font color="#FF6600">●</font>　○○●●○○　○●○○○<font color="#FF6600">●</font><br>
  晴絲颺暖。芳草外、斜陽自南浦。望孤帆、影接天涯。一江潮帶愁去。<br>
  ○○●●　○●●　○○●○<font color="#FF6600">●</font>　●○○　●●○○　●○○●○<font color="#FF6600">●</font><br>
  回首杜若汀洲。歎泛梗飄萍。乍散還聚。滿徑殘紅春歸後。猶有楊花亂舞。<br>
  ○●●●○○　●●●○○　●●○<font color="#FF6600">●</font>　●●○○○○●　○●○○●<font color="#FF6600">●</font><br>
  悵金徽、梁塵暗鎖。算誰是、知音堪共語。盡天涯、夢斷東風。彩雲鸞鳳無侶。<br>
  ●○○　○○●●　●○●　○●○●<font color="#FF6600">●</font>　●○○　●●○○　●○○●○<font color="#FF6600">●</font></p>
<p>此和周詞也，惟後段第二句作五字一句、四字一句，第五句減一字異。</p>
<p>又一體　雙調一百六字，前段八句五平韻，後段九句五平韻</p>
<p>晁補之<br>
  去年時。正愁絕、過卻紅杏飛。沈吟杏子青時。追悔負好花枝。<br>
  ●○<font color="#FF6600">○</font>　●○●　●●○●<font color="#FF6600">○</font>　○○●●○○　○●●●○<font color="#FF6600">○</font><br>
  今年又春到。傍小欄、日日數花期。花有信、人卻無憑。故教芳意遲遲。<br>
  ○○●○●　●●○　●●●○<font color="#FF6600">○</font>　○●●　○●○○　●○○●○<font color="#FF6600">○</font><br>
  及至待得融怡。未攀條拈蕊。又歎春歸。怎得春如天不老。更教花與月相隨。<br>
  ●●●●○<font color="#FF6600">○</font>　●○○○●　●●○<font color="#FF6600">○</font>　●●○○○●●　●○○●●○<font color="#FF6600">○</font><br>
  都將命、拌與酬花。似峴山、落日客猶迷。盡歸路、拍手攔街。笑人沈醉如泥。<br>
  ○○●　○●○○　●●○　●●●○<font color="#FF6600">○</font>　●○●　●●○○　●○○●○<font color="#FF6600">○</font></p>
<p>此調押平韻者，只此一體，無別首宋詞可校。此詞前段第五句五字，與萬俟詞同；後段第四、五句七字，與周詞同。</p>
</body>
</html>
