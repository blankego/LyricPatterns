<html>
<head>
<title>歸去來</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>歸去來</b></font></div>
<p>調見《樂章集》，詞二首，因詞有〔歌筵舞、且歸去〕，〔休惆悵、好歸去〕句，取以為名。四十九字者自注正平調，五十二字者自注中呂宮。按，《唐書‧樂志》，仲呂羽為正平調，夾鐘羽為中呂調，燕樂七羽之二也。</p>
<p>雙調四十九字，前後段各四句，四仄韻</p>
<p>柳永<br>
  初過元宵三五。慵困春情緒。燈月闌珊嬉遊處。遊人盡、厭歡聚。<br>
  ○●○○○<font color="#FF6600">●</font>　○●○○<font color="#FF6600">●</font>　○●○○○○<font color="#FF6600">●</font>　○○●　●○<font color="#FF6600">●</font><br>
  憑仗如花女。持杯謝、酒朋詩侶。餘酲更不禁香醑。歌筵舞、且歸去。<br>
  ○●○○<font color="#FF6600">●</font>　○○●　●○○<font color="#FF6600">●</font>　○○●●○○<font color="#FF6600">●</font>　○○●　●○<font color="#FF6600">●</font></p>
<p>此調只有柳詞二首，無宋、元詞可校，雖前段第三、四句，後段第二、三、四句，兩調相同，但自注宮調，恐乖律呂，不必參校平仄。</p>
<p>又一體　雙調五十二字，前後段各四句，四仄韻</p>
<p>柳永<br>
  一夜狂風雨。花陰墜、碎紅無數。垂楊漫結黃金縷。盡春殘、縈不住。<br>
  ●●○○<font color="#FF6600">●</font>　○○●　●○○<font color="#FF6600">●</font>　○○●●○○<font color="#FF6600">●</font>　●○○　○●<font color="#FF6600">●</font><br>
  蝶稀蜂散知何處。殢樽酒、轉添愁緒。多情不慣相思苦。休惆悵、好歸去。<br>
  ●○○●○○<font color="#FF6600">●</font>　●○●　●○○<font color="#FF6600">●</font>　○○●●○○<font color="#FF6600">●</font>　○○●　●○<font color="#FF6600">●</font></p>
<p>此即前詞體，惟前段起句減一字，作五字句，第二句添二字，作上三下四七字句，後段起句添二字，作七字句異。<br>
</p>
</body>
</html>
