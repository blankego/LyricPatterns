<html>
<head>
<title>八六子</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>八六子</b></font></div>
<p>秦觀詞有〔黃鸝又啼數聲〕句，又名《感黃鸝》。</p>
<p>雙調九十字，前段九句四平韻，後段八句三平韻</p>
<p>杜牧<br>
  洞房深。畫屏燈照。山色凝翠沈沈。聽夜雨冷滴芭蕉。驚斷紅窗好夢。<br>
  ●○<font color="#FF6600">○</font>　●○○●　○●○●○<font color="#FF6600">○</font>　●●●●●○○　○●○○●●<br>
  龍煙細飄繡衾。辭恩久歸長信。鳳帳蕭疏。椒殿閑扃。<br>
  ○○●○●<font color="#FF6600">○</font>　○○●○○●　●●○○　○●○<font color="#FF6600">○</font><br>
  輦路苔侵。繡簾垂、遲遲漏傳丹禁。蕣華偷悴。翠鬟羞整。<br>
  ●●○<font color="#FF6600">○</font>　●○○　○○●○○●　●○○●　●○○●<br>
  愁坐、望處金輿漸遠。何時彩仗重臨。正消魂。梧桐又移翠陰。<br>
  ○●　●●○○●●　○○●●○<font color="#FF6600">○</font>　●○○　○○●○●<font color="#FF6600">○</font></p>
<p>此詞見《樽前集》，分段處〔扃〕字非本韻，似宜於〔輦路苔侵〕分段為允，若依宋人詞體，則當於〔繡衾〕句分，但不便據宋詞以分唐詞，且前後長短太不均，在宋詞之分段，於體例亦未盡善，欲照〔苔侵〕句分段以分宋詞，則晁詞於〔多情〕字分，楊詞於〔臨風〕字分，秦詞於〔柔情〕字分，李詞於〔春華〕字分，王詞於〔庭深〕字分，庶體例盡一，因前無所據，姑彼此各仍其舊。唐詞無別首可校，故于晁補之詞作譜。</p>
<p>又一體　雙調九十一字，前段六句三平韻，後段十一句六平韻</p>
<p>晁補之<br>
  喜秋晴。淡雲縈縷。天高群雁南征。<br>
  ●○<font color="#FF6600">○</font>　●○○●　⊙○⊙●○<font color="#FF6600">○</font><br>
  正露冷初減蘭紅。風緊潛雕柳翠。愁人夢長漏驚。<br>
  ●●●⊙◎⊙⊙　⊙◎○⊙◎●　○○●⊙◎<font color="#FF6600">○</font><br>
  重陽景物淒清。漸老何時無事。當歌好在多情。<br>
  ○○◎●○<font color="#FF6600">○</font>　◎●⊙○⊙●　⊙○●●○<font color="#FF6600">○</font><br>
  暗自想朱顏。並遊同醉。宦名韁鎖。世路蓬萍。<br>
  ●◎●○○　◎○○●　●○⊙●　●●○<font color="#FF6600">○</font><br>
  難相見、賴有黃花滿把。從教淥酒深傾。醉休醒。醒來舊愁旋生。<br>
  ○○●　●●○○●●　⊙○◎●○<font color="#FF6600">○</font>　●○<font color="#FF6600">○</font>　○○●○●<font color="#FF6600">○</font></p>
<p>宋人中以此詞為正體。按，杜詞〔繡簾〕起至〔重臨〕，凡三十一字，始押一韻，似太遼闊，秦、李、王三詞亦然。《詞律》以秦詞後段第七句不用韻，疑有脫誤，極是。今此詞與楊詞，後段第七句用韻，較諧音律，而此詞前段與杜詞起六字悉同，故取以為譜。譜中可平可仄，悉參所採諸詞之句法同者。</p>
<p>又一體　雙調八十九字，前段六句三平韻，後段十一句六平韻</p>
<p>楊纘<br>
  怨殘紅。夜來無賴。雨催春去匆匆。<br>
  ●○<font color="#FF6600">○</font>　●○○●　●○○●○<font color="#FF6600">○</font><br>
  但暗水新流芳恨。蝶淒蜂慘。千林嫩綠迷空。<br>
  ●●●○○○●　●○○●　○○●●○<font color="#FF6600">○</font><br>
  那知國色還逢。柔弱華清扶倦。輕盈洛浦臨風。<br>
  ○○●●○<font color="#FF6600">○</font>　○●○○○●　○○●●○<font color="#FF6600">○</font><br>
  細認得凝妝。點脂勻粉。露蟬聳翠。蕊金團玉成叢。<br>
  ●●●○○　●○○●　●○●●　●○○●○<font color="#FF6600">○</font><br>
  幾許愁隨笑解。一聲歌轉春融。眼朦朧。憑欄杆、半醒醉中。<br>
  ●●○○●●　●○○●○<font color="#FF6600">○</font>　●○<font color="#FF6600">○</font>　●○○　●○●<font color="#FF6600">○</font></p>
<p>此與晁詞同，惟前段第五句減二字，後段第七句添二字，第八句減三字，結句添一字異。</p>
<p>又一體　雙調八十八字，前段六句三平韻，後段十一句五平韻</p>
<p>秦觀<br>
  倚危亭。恨如芳草。萋萋剷盡還生。<br>
  ●○<font color="#FF6600">○</font>　●○○●　○○●●○<font color="#FF6600">○</font><br>
  念柳外青驄別後。水邊紅袂分時。愴然暗驚。<br>
  ●●●○○●●　●○○●○○　●○●<font color="#FF6600">○</font><br>
  無端天與娉婷。夜月一簾幽夢。春風十里柔情。<br>
  ○○○●○<font color="#FF6600">○</font>　●●●○○●　○○●●○<font color="#FF6600">○</font><br>
  奈回首歡娛。漸隨流水。素弦聲斷。翠綃香減。<br>
  ●○●○○　●○○●　●○○●　●○○●<br>
  那堪片片飛花弄晚。濛濛殘雨籠晴。正銷凝。黃鸝又啼數聲。<br>
  ●○●●○○●●　○○○●○<font color="#FF6600">○</font>　●○<font color="#FF6600">○</font>　○○●○●<font color="#FF6600">○</font></p>
<p>此詞前結四字句，後段第七句不押韻，第八句減一字，與晁詞異。</p>
<p>又一體　雙調八十八字，前段六句三平韻，後段十一句五平韻</p>
<p>李演<br>
  乍鷗邊。一番腴綠。流紅又怨蘋花。<br>
  ●○○　●○○●　○○●●○<font color="#FF6600">○</font><br>
  看曉吹約晴歸路。夕陽分落漁家。輕寒半遮。<br>
  ●●●●○○●　●○○●○<font color="#FF6600">○</font>　○○●<font color="#FF6600">○</font><br>
  縈情芳草無涯。還報舞香一曲。玉瓢幾許春華。<br>
  ○○○●○<font color="#FF6600">○</font>　○●●○●●　●○●●○<font color="#FF6600">○</font><br>
  正細柳青煙。舊時芳陌。小桃朱戶。去年人面。<br>
  ●●●○○　●○○●　●○○●　●○○●<br>
  誰知此日重來繫馬。東風淡墨攲鴉。黯窗紗。人歸綠陰自斜。<br>
  ○○●●○○●●　○○●●○<font color="#FF6600">○</font>　●○<font color="#FF6600">○</font>　○○●○●<font color="#FF6600">○</font></p>
<p>此與秦詞同，惟前段起句不押韻，第五句押韻異。《詞律》本誤作李濱，又脫去後段第五句，今從周密《絕妙好詞選》增定。</p>
<p>又一體　雙調八十八字，前段六句四平韻，後段十二句六平韻</p>
<p>王沂孫<br>
  掃芳林。幾番風雨。匆匆老盡春禽。<br>
  ●○<font color="#FF6600">○</font>　●○○●　○○●●○<font color="#FF6600">○</font><br>
  漸薄潤侵衣不斷。嫩涼隨扇初生。晚窗自吟。<br>
  ●●●○○●●　●○○●○<font color="#FF6600">○</font>　●○●<font color="#FF6600">○</font><br>
  沉沉。幽徑芳尋。晻靄苔香簾淨。蕭疏竹影庭深。<br>
  ○<font color="#FF6600">○</font>　○●○<font color="#FF6600">○</font>　○●○○○●　○○●●○<font color="#FF6600">○</font><br>
  漫淡卻蛾眉。晨妝慵掃。寶釵蟲坼。繡屏鸞破。<br>
  ●●●○○　○○○●　●○○●　○○○●<br>
  當時暗水如雲泛酒。空山留月聽琴。料如今。門前數重翠陰。<br>
  ○○●●○○●●　○○○●○<font color="#FF6600">○</font>　●○<font color="#FF6600">○</font>　○○●○●<font color="#FF6600">○</font></p>
<p>此亦與秦詞同，惟前段第五句，後段起句又押短韻異。<br>
  <br>
  ▲李演詞，看曉吹約晴歸路句，曉字疑應作晚字，方與下句夕陽分落漁家相合 </p>
</body>
</html>
