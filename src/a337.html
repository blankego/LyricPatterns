<html>
<head>
<title>醉春風</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>醉春風</b></font></div>
<p>趙鼎詞，名《怨東風》。《太平樂府》、《中原音韻》俱入中呂類；《太和正音譜》，注中呂宮，亦入正宮，又入雙調；蔣氏十三調注：中呂調。</p>
<p>雙調六十四字，前後段各七句，四仄韻、兩疊韻</p>
<p>趙德仁<br>
  陌上清明近。行人難借問。風流何處不歸來。悶。悶。悶。<br>
  ●●○○<font color="#FF6600">●</font>　○○○●<font color="#FF6600">●</font>　○○⊙●●○○　<font color="#FF6600">●</font>　<font color="#FF6600">●</font>疊<font color="#FF6600">●</font>疊<br>
  回雁峰前。戲魚波上。試尋芳信。<br>
  ⊙●○○　●○○●　●○○<font color="#FF6600">●</font><br>
  夜永蘭膏燼。春睡何曾穩。枕邊珠淚幾時乾。恨。恨。恨。<br>
  ●●○○<font color="#FF6600">●</font>　○◎○⊙<font color="#FF6600">●</font>　●○⊙●●○○　<font color="#FF6600">●</font>　<font color="#FF6600">●</font>疊<font color="#FF6600">●</font>疊<br>
  惟有窗前。過來明月。照人方寸。<br>
  ○●○○　●○⊙●　●○○<font color="#FF6600">●</font></p>
<p>此調只有趙鼎詞可校，若元人王實甫、馬東籬輩，于前後段第三句，俱協平韻，畢竟是故，故不附錄。按，趙詞，前段第三句〔魚書蝶夢兩消沈〕，蝶字仄聲；第五句〔結盡丁香〕，結字仄聲；後段第二句〔羅巾空淚粉〕，巾字平聲，淚字仄聲；第三句〔欲將遠意託湘弦〕，遠字仄聲；第六句〔畫簾悄悄〕，上悄字仄聲。譜內可平可仄據此。<br>
</p>
</body>
</html>
