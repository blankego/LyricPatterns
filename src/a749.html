<html>
<head>
<title>擊梧桐</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>擊梧桐</b></font></div>
<p>此調有兩體：一百八字者，見《樂章集》，注中呂調；一百十字者，見《樂府雅詞》。</p>
<p>雙調一百八字，前段十句四仄韻，後段九句四仄韻</p>
<p>柳永<br>
  香靨深深。姿姿媚媚。雅格奇容天與。自識伊來。便好看承。會得妖嬈心素。<br>
  ⊙●○○　○○●●　●●○○○<font color="#FF6600">●</font>　●●○○　●●○○　●●○○○<font color="#FF6600">●</font><br>
  臨期再約同歡。定是都把平生相許。又恐恩情、易破難成。未免千般思慮。<br>
  ○○●●○○　●●○●○○○<font color="#FF6600">●</font>　●●○○　●●○○　●●○○○<font color="#FF6600">●</font><br>
  近日書來。寒暄而已。苦沒忉忉言語。便認得、聽人教當。擬把前言輕負。<br>
  ●●○○　○○○●　●●○○○<font color="#FF6600">●</font>　●●●　○○●●　◎●○○○<font color="#FF6600">●</font><br>
  見說蘭台宋玉。多才多藝善詞賦。試與問、朝朝暮暮。行雲何處去。<br>
  ●●○○●●　○○⊙●●○<font color="#FF6600">●</font>　●◎●　○○●●　⊙○○●<font color="#FF6600">●</font></p>
<p>此詞只有《梅苑》無名氏詞可校，故譜內可平可仄，悉參無名氏詞。</p>
<p>又一體　雙調一百八字，前段十一句四仄韻，後段九句四仄韻</p>
<p>《梅苑》無名氏<br>
  雪葉紅凋。煙林翠減。獨有寒梅難並。瑞雪香肌。碎玉奇姿。迥得佳人風韻。<br>
  ●●○○　○○●●　●●○○○<font color="#FF6600">●</font>　●●○○　●●○○　●●○○○<font color="#FF6600">●</font><br>
  清標暗折芳心。又是輕洩江南春信。最好山前水畔。幽閒自有。橫斜疏影。<br>
  ○○●●○○　●●○●○○○<font color="#FF6600">●</font>　●●○○●●　○○●●　○○○<font color="#FF6600">●</font><br>
  盡日憑欄。尋思無語。可惜飄瓊飛粉。但悵望、王孫未賞。空使清香成陣。<br>
  ●●○○　○○○●　●●○○○<font color="#FF6600">●</font>　●●●　○○●●　○●○○○<font color="#FF6600">●</font><br>
  怎得移根帝苑。開時不許眾芳近。免教向、深岩暗谷。結成千萬恨。<br>
  ●●○○●●　○○●●●○<font color="#FF6600">●</font>　●○●　○○●●　●○○●<font color="#FF6600">●</font></p>
<p>此與柳詞同，惟前結作六字一句、四字兩句異。</p>
<p>又一體　雙調一百十字，前段十句五仄韻，後段十句四仄韻</p>
<p>李甲<br>
  杳杳春江闊。收細雨、風蹙波聲無歇。雁去汀洲暖。岸蕪靜、翠染遙山一抹。<br>
  ◎●○○<font color="#FF6600">●</font>　○●●　○●○○○<font color="#FF6600">●</font>　●●○○●　●○●　●●○○●<font color="#FF6600">●</font><br>
  群鷗聚散。征航來去。隔水相望楚越。對此、凝情久。念往歲上國。嬉遊時節。<br>
  ○○●●　○○⊙●　◎●○○●<font color="#FF6600">●</font>　●●　○○●　●●●●●　○○○<font color="#FF6600">●</font><br>
  鬥草園林。賣花巷陌。觸處風光奇絕。正恁濃歡裏。悄不意、頓有天涯離別。<br>
  ◎●○○　◎○●●　●●○○○<font color="#FF6600">●</font>　●●○○●　●●●　●●○○○<font color="#FF6600">●</font><br>
  看即梅生翠實。柳飄狂絮。沒個人共折。把而今、愁煩滋味。教向誰說。<br>
  ○●○○◎●　●○○●　●●○●<font color="#FF6600">●</font>　●○○　○○○●　○●○<font color="#FF6600">●</font></p>
<p>此詞只有李玨詞可校。按，李玨詞，前段起句〔楓葉沈於染〕，楓字平聲；第六句〔朝生暮落〕，暮字仄聲；第七句〔人似吳潮輾轉〕，人字平聲；後段第一、二句〔雙屐行春，扁舟嘯晚〕，雙字、扁字俱平聲；第六句〔惆望明朝何處〕，何字平聲。譜內可平可仄據此。<br>
</p>
</body>
</html>
