<html>
<head>
<title>澡蘭香</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>澡蘭香</b></font> 
</div>
<p>調見吳文英《夢窗甲稿》，因詞有〔午鏡澡蘭簾幕〕句，取以為名。</p>
<p>雙調一百四字，前後段各十句，四仄韻</p>
<p>吳文英<br>
  盤絲繫腕。巧篆垂簪。玉隱紺紗睡覺。銀瓶露井。彩箑雲窗。往事少年依約。<br>
  ○○●●　●●○○　●●●○●<font color="#FF6600">●</font>　○○●●　●●○○　●●●○○<font color="#FF6600">●</font><br>
  為當時、曾寫榴裙。傷心紅綃褪萼。炊黍夢、光陰漸老。汀洲煙蒻。<br>
  ●○○　○●○○　○○○○●<font color="#FF6600">●</font>　○●●　○○●●　○○○<font color="#FF6600">●</font><br>
  莫唱江南古調。怨抑難招。楚江沈魄。薰風燕乳。暗雨梅黃。午鏡澡蘭簾幕。<br>
  ●●○○●●　●●○○　●○○<font color="#FF6600">●</font>　○○●●　●●○○　●●●○○<font color="#FF6600">●</font><br>
  念秦樓、也擬人歸。應剪菖蒲自酌。但悵望、一縷新蟾。隨人天角。<br>
  ●○○　●●○○　○●○○●<font color="#FF6600">●</font>　●●●　●●○○　○○○<font color="#FF6600">●</font></p>
<p>此吳文英自度曲，無他作可校，其平仄亦從之。</p>
</body>
</html>
