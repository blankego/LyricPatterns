<html>
<head>
<title>兩同心</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>兩同心</b></font></div>
<p>此調有三體，仄韻者創自柳永，《樂章集》注：大石調；平韻者創自晏幾道；三聲協韻者創自杜安世。</p>
<p>雙調六十八字，前段七句三仄韻，後段七句四仄韻</p>
<p>柳永<br>
  佇立東風。斷魂南國。花光媚、春醉瓊樓。蟾彩迥、夜遊香陌。<br>
  ◎●○○　●○○<font color="#FF6600">●</font>　⊙⊙◎　⊙●⊙○　⊙◎●　◎○⊙<font color="#FF6600">●</font><br>
  憶當時。酒戀花迷。役損詞客。<br>
  ●○○　◎●○○　◎◎⊙<font color="#FF6600">●</font><br>
  別有眼長腰搦。痛憐深惜。鴛鴦阻、夕雨朝飛。錦書斷、暮雲凝碧。<br>
  ◎◎◎○⊙<font color="#FF6600">●</font>　◎⊙⊙<font color="#FF6600">●</font>　⊙⊙●　◎●○○　◎⊙●　◎○⊙<font color="#FF6600">●</font><br>
  想別來。好景良時。也應相憶。<br>
  ●◎○　◎●○○　◎○⊙<font color="#FF6600">●</font></p>
<p>此調以此詞為正體，若楊詞之前段起句用韻，及前後段第五句押韻，皆變格也。按，柳詞別首，後段第一、二句〔飲散玉爐香嫋，洞房悄悄〕，上悄字仄聲；第三句〔錦帳裏低語偏濃〕，錦字仄聲；第四句〔銀燭下細看俱好〕，燭字仄聲。又，楊無咎詞，前後段第四句〔饒濟濟入時打扮〕、〔唯綴得秋波一盼〕，打字、一字俱仄聲，秋字平聲；兩結〔小從容，不似前回，匆匆得見〕、〔告從今，休要教人，千呼萬喚〕，得字、萬字俱仄聲，休字、千字俱平聲；又一首，前段第三句〔見玉人且喜且悲〕，人字平聲，兩且字俱仄聲；後段第一、二句〔覺來滿船清悄，愁恨多少〕，來字、愁字俱平聲，恨字仄聲。譜內可平可仄據此，餘參所採楊詞二首，惟前後段第五句平仄全異，故不參校。</p>
<p>又一體　雙調六十八字，前段七句四仄韻，後段七句五仄韻</p>
<p>楊無咎<br>
  秋水明眸。翠螺堆髮。卻扇坐、羞落庭花。淩波步、塵生羅襪。<br>
  ○●○○　●○○<font color="#FF6600">●</font>　●●●　○●○○　○○●　○○○<font color="#FF6600">●</font><br>
  芳心發。分付春風。恰當時節。<br>
  ○○<font color="#FF6600">●</font>　○●○○　●○○<font color="#FF6600">●</font><br>
  漸解愁花怨月。忒貪嬌劣。寧甯地、情態於人。惺惺處、語言低說。<br>
  ●●○○●<font color="#FF6600">●</font>　●○○<font color="#FF6600">●</font>　○○●　○●○○　○○●　●○○<font color="#FF6600">●</font><br>
  相思切。不見須臾。可堪離別。<br>
  ○○●　●●○○　●○○<font color="#FF6600">●</font></p>
<p>此與柳詞同，惟前後段第五句各用韻異。</p>
<p>又一體　雙調六十八字，前段七句四仄韻、一疊韻，後段七句五仄韻</p>
<p>柳永<br>
  行看不足。坐看不足。柳條軟、斜倚春風。海棠睡、醉敧紅玉。<br>
  ○○●<font color="#FF6600">●</font>　●○●<font color="#FF6600">●</font>疊●○●　○●○○　●○●　●○○<font color="#FF6600">●</font><br>
  清堪掬。桃李漫山。真成粗俗。<br>
  ○○<font color="#FF6600">●</font>　○●○○　○○○<font color="#FF6600">●</font><br>
  遙夜幾番相屬。暗魂飛逐。深酌酒、低唱新聲。密傳意、解回嬌目。<br>
  ○●●○○<font color="#FF6600">●</font>　●○○<font color="#FF6600">●</font>　○●●　○●○○　●○●　●○○<font color="#FF6600">●</font><br>
  知誰福。得似風流。可伊心曲。<br>
  ○○<font color="#FF6600">●</font>　●●○○　●○○<font color="#FF6600">●</font></p>
<p>此詞前段起句用韻，第二句疊韻，與〔秋水明眸〕詞又小異。按，《逃禪集》有〔涼生秋早〕詞，前段起句亦用韻，而前後段第五句仍不用韻，應分一體，因詞俚不錄。</p>
<p>又一體　雙調六十八字，前段七句三平韻，後段七句四平韻</p>
<p>晏幾道<br>
  楚鄉春晚。似入仙源。拾翠處、漫隨流水。踏青路、暗惹香塵。<br>
  ◎○○●　◎●○<font color="#FF6600">○</font>　◎●◎　◎○○●　◎⊙●　◎●○<font color="#FF6600">○</font><br>
  心心在。柳外青簾。花下朱門。<br>
  ⊙○◎　◎●○○　⊙●○<font color="#FF6600">○</font><br>
  對景且醉芳樽。莫話消魂。好意思、曾同明月。惡滋味、最是黃昏。<br>
  ●◎◎●○<font color="#FF6600">○</font>　◎●○<font color="#FF6600">○</font>　●●◎　⊙○⊙●　◎⊙●　◎●○<font color="#FF6600">○</font><br>
  相思處。一紙紅箋。無限啼痕。<br>
  ⊙○◎　◎●○○　⊙●○<font color="#FF6600">○</font></p>
<p>此調平韻者，只有晏詞及黃詞三首，所不同者，前段起句或用韻、或不用韻耳。按，黃詞別首，前段起句〔秋水遙岑〕，秋字平聲；第三句〔曾共結、合歡羅帶〕，曾字平聲，又〔盡道教、心堅穿石〕，教字平聲；第四句〔更說甚、官不容針〕，說字仄聲；第五、六、七句〔許多時，靈利惺惺，驀地昏沉〕，許字仄聲，時字、靈字俱平聲，驀字仄聲；後段第三句〔你共人、女邊著子〕，人字平聲，女字、著字俱仄聲；第四句〔爭知我、門裏挑心〕，爭字平聲；第五、六、七句〔最難忘，小院回廊，月影花陰〕，最字仄聲，忘字平聲。譜內可平可仄據此，餘參〔巧笑眉顰〕詞。</p>
<p>又一體　雙調六十八字，前後段各七句，四平韻</p>
<p>黃庭堅<br>
  巧笑眉顰。行步精神。隱隱似、朝雲行雨。弓弓樣、羅襪生塵。<br>
  ●●○<font color="#FF6600">○</font>　○●○<font color="#FF6600">○</font>　●●●　○○○●　○○●　○●○<font color="#FF6600">○</font><br>
  樽前見。玉檻雕籠。堪愛難親。<br>
  ○○●　●●○○　○●○<font color="#FF6600">○</font><br>
  自言家住天津。生小從人。恐舞罷、隨風飛去。顧阿母、教窣珠裙。<br>
  ●○○●○<font color="#FF6600">○</font>　○●○<font color="#FF6600">○</font>　●●●　○○○●　●●●　○●○<font color="#FF6600">○</font><br>
  從今去。唯願銀缸。莫照離樽。<br>
  ○○●　○●○○　●●○<font color="#FF6600">○</font></p>
<p>此與晏詞同，惟前段起句用韻異。</p>
<p>又一體　雙調七十二字，前段七句四平韻，後段七句三平韻、兩協韻</p>
<p>杜安世<br>
  巍巍劍外。寒霜覆林枝。望衰柳、尚色依依。暮天靜、雁陣高飛。<br>
  ○○●●　○○●○<font color="#FF6600">○</font>　●○●　●●○<font color="#FF6600">○</font>　●○●　●●○<font color="#FF6600">○</font><br>
  入碧雲際。江山秋色。遣客心悲。<br>
  ●●○●　○○○●　●●○<font color="#FF6600">○</font><br>
  蜀道巇嶮行遲。瞻京都迢遞。聽巴峽、數聲猿啼。惟獨個、未有歸計。<br>
  ●●○●○<font color="#FF6600">○</font>　○○○○<font color="#3333FF">●</font>協●○●　●○○<font color="#FF6600">○</font>　○●●　●●○<font color="#3333FF">●</font>協<br>
  謾空悵望。每每無言。獨對斜暉。<br>
  ●○●●　●●○○　●●○<font color="#FF6600">○</font></p>
<p>此詞用三聲協韻，其前後段第二句、第五句，較晏詞又各添一字，宋詞無別首可校。<br>
</p>
</body>
</html>
