<html>
<head>
<title>越溪春</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>越溪春</b></font></div>
<p>調見《六一居士詞》，因詞中有〔春色遍天涯，越溪閬苑繁華地〕句，取以為名，蓋賦越溪春色也。</p>
<p>雙調七十五字，前段七句三平韻，後段六句四平韻</p>
<p>歐陽修<br>
  三月十三寒食日。春色遍天涯。越溪閬苑繁華地。傍禁垣、珠翠煙霞。<br>
  ○●●○○●●　○●●○<font color="#FF6600">○</font>　●○●●○○●　●●○　○●○<font color="#FF6600">○</font><br>
  紅粉牆頭。鞦韆影裏。臨水人家。<br>
  ○●○○　○○●●　○●○<font color="#FF6600">○</font><br>
  歸來晚駐香車。銀箭透窗紗。有時三點兩點雨霽。朱門柳細風斜。<br>
  ○○●●○<font color="#FF6600">○</font>　○●●○<font color="#FF6600">○</font>　●○○●●●●●　○○●●○<font color="#FF6600">○</font><br>
  沈麝不燒金鴨冷。籠月照梨花。<br>
  ○●●○○●●　○●●○<font color="#FF6600">○</font></p>
<p>此詞無別首宋詞可校。結二句，《詞綜》作〔沈麝不燒金鴨，玲瓏月照梨花〕，六字兩句。查本集，〔玲〕字系〔冷〕字，〔瓏〕字系〔籠〕字，〔冷〕字屬上作句，方有情韻，舊本皆然，今從之。</p>
</body>
</html>
