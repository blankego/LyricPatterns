<html>
<head>
<title>少年心</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>少年心</b></font></div>
<p>調見山谷詞。有兩體，一名《添字少年心》。</p>
<p>雙調六十字，前後段各五句三仄韻、一協韻</p>
<p>黃庭堅<br>
  對景惹起愁悶。染相思、病成方寸。<br>
  ●●●●○<font color="#FF6600">●</font>　●○○　●○○<font color="#FF6600">●</font><br>
  是阿誰先有意。阿誰薄倖。鬥頓恁、少喜多嗔。<br>
  ●●○○●●　●○●<font color="#FF6600">●</font>　●●●　●●○<font color="#3333FF">○</font>協<br>
  合下休傳音問。你有我、我無你分。<br>
  ●●○○○<font color="#FF6600">●</font>　●●●　●○●<font color="#FF6600">●</font><br>
  似合歡核桃。真堪人恨。心兒裏、有兩個人人。<br>
  ●●○○●　○○○<font color="#FF6600">●</font>　○○●　●●●○<font color="#3333FF">○</font>協</p>
<p>此詞兩結，〔嗔〕字、〔人〕字，是以十一真協十三問，蓋以真、文通用，故震、問亦可通用也。惟〔倖〕字為庚韻之上聲，在二十三梗部，又因古韻真部間通庚青故也，但用韻畢竟太雜，填此調者，不若只用本部三聲協為妥。按，黃集又有添字少年心詞，亦平仄韻互協，但前段起句〔心裏人人，暫不見，霎時難過〕，後段起句〔見說那廝，如此自大〕，此詞多七字，因詞俚不錄。<br>
  <br>
  ▲黃庭堅詞，心兒裏、有兩個人人句，萬氏謂比前段多一字，或有字誤多耳，據王氏校本，謂兩字誤多，宜從 <br>
</p>
</body>
</html>
