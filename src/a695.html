<html>
<head>
<title>歸朝歡</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>歸朝歡</b></font></div>
<p>《樂章集》注：夾鐘商。辛棄疾詞，有〔菖蒲自照清溪綠〕句，名菖蒲綠。</p>
<p>雙調一百四字，前後段各九句，六仄韻</p>
<p>柳永<br>
  別岸扁舟三兩隻。葭葦蕭蕭風淅淅。沙汀宿雁破煙飛。溪橋殘月和霜白。<br>
  ◎●⊙○○●<font color="#FF6600">●</font>　⊙●⊙○○●<font color="#FF6600">●</font>　⊙○◎●●○○　⊙○⊙●○○<font color="#FF6600">●</font><br>
  漸漸分曙色。路遙川遠多行役。往來人。只輪雙槳。儘是利名客。<br>
  ◎◎○◎<font color="#FF6600">●</font>　◎○⊙●○○<font color="#FF6600">●</font>　◎⊙⊙　◎○⊙●　◎●◎○<font color="#FF6600">●</font><br>
  一望鄉關煙水隔。轉覺歸心生羽翼。愁雲恨雨兩縈牽。新春殘臘相催迫。<br>
  ◎◎⊙⊙○◎<font color="#FF6600">●</font>　◎●⊙○⊙◎<font color="#FF6600">●</font>　⊙○◎●●○○　⊙○⊙●○○<font color="#FF6600">●</font><br>
  歲華都瞬息。浪萍風梗誠何益。問歸期。玉樓深處。有個人相憶。<br>
  ◎○○●<font color="#FF6600">●</font>　◎○⊙●○○<font color="#FF6600">●</font>　◎⊙⊙　◎○⊙●　◎●⊙○<font color="#FF6600">●</font></p>
<p>此調以此詞為正體，蘇軾、張先、嚴仁、辛棄疾、馬莊父、詹正諸詞，俱如此填。若王詞之多押一韻，乃變格也。按，張詞，前段第一句〔聲轉轤轆聞露井〕，聲字平聲，轆字仄聲；辛詞，第三句〔有時光彩射星躔〕，有字仄聲，光字平聲；第四句〔卻將此石投閑處〕，此詞仄聲；嚴詞，第五句〔西風吹夢草〕，西風二字俱平聲；辛詞，第六句〔先生拄杖來看汝〕，拄字仄聲；詹詞，第七句〔空悵望〕，空字平聲，悵望二字俱仄聲；張詞，結句〔同作飛梭擲〕，同字、飛字俱平聲；馬詞，後段第一句〔團團寶月憑纖手〕，團團二字俱平聲，寶月二字俱仄聲，纖字平聲；嚴詞，第二句〔求劍刻舟應笑汝〕，求字平聲，刻字仄聲；張詞，第三句〔有情無物不雙棲〕，有字仄聲，無字平聲；辛詞，第四句〔有朋只就芸窗、〕，有字、隻字俱仄聲；馬詞，第六句〔萊衣煥爛潘輿穩〕，煥字仄聲；詹詞，第七、八句〔猶記得，顛崖如此〕，猶字、顛字俱平聲，記得二字俱仄聲；張詞，結句〔簾暮捲花影〕，簾字平聲，捲字仄聲。譜內可平可仄據此，餘參王詞。</p>
<p>又一體　雙調一百四字，前段九句六仄韻，後段九句七仄韻</p>
<p>王之道<br>
  透隙敲窗風摵摵。坐見廣庭霜縞白。長安道上正騎驢。蔡州城裏誰堅壁。<br>
  ●●○○○●<font color="#FF6600">●</font>　●●●○○●<font color="#FF6600">●</font>　○○●●●○○　●○○●○○<font color="#FF6600">●</font><br>
  表表風塵物。瑤林瓊樹三豪客。對揮毫。連珠唱玉。慣把詩箋擲。<br>
  ●●○○<font color="#FF6600">●</font>　○○○●○○<font color="#FF6600">●</font>　●○○　○○●●　●●○○<font color="#FF6600">●</font><br>
  草草杯盤還促席。痛飲狂歌話胸臆。前村昨夜訪梅花。東鄰休把誇顏色。<br>
  ●●○○○●<font color="#FF6600">●</font>　●●○○●○<font color="#FF6600">●</font>　○○●●●○○　○○○●○○<font color="#FF6600">●</font><br>
  清歡那易得。明朝烏轡升南極。帶隨車。黃壚咫尺。莫作山河隔。<br>
  ○○○●<font color="#FF6600">●</font>　○○○●○○<font color="#FF6600">●</font>　●○○　○○●<font color="#FF6600">●</font>　●●○○<font color="#FF6600">●</font></p>
<p>此與柳詞同，惟後段第八句押韻異。按，嚴仁〔五月人間〕詞，後結〔問滄波，乘槎此去，流到天河否〕，多押一韻，正與此同。</p>
</body>
</html>
