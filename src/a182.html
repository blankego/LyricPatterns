<html>
<head>
<title>醉鄉春</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>醉鄉春</b></font></div>
<p>宋惠洪《冷齋夜話》云：少游在黃州，飲于海棠橋，橋南北多海棠，有書生家于海棠叢間。少游醉宿於此，題詞壁間。按，此則知此調創自秦觀，因後結有〔醉鄉廣大人間小〕句，故名《醉鄉春》；又因前結有〔春色又添多少〕句，一名《添春色》。</p>
<p>雙調四十九字，前後段各五句，三仄韻</p>
<p>秦觀<br>
  喚起一聲人悄。衾冷夢寒窗曉。瘴雨過。海棠開。春色又添多少。<br>
  ●●●○○<font color="#FF6600">●</font>　○●●○○<font color="#FF6600">●</font>　●●●　●○○　○●●○○<font color="#FF6600">●</font><br>
  社甕釀成微笑。半塊椰瓢共舀。覺顛倒。急投床。醉鄉廣大人間小。<br>
  ●●●○○<font color="#FF6600">●</font>　●●○○●<font color="#FF6600">●</font>　●○●　●○○　●○●●○○<font color="#FF6600">●</font></p>
<p>按，《廣韻》上聲三十小部有舀字，以沼切，正與悄字押。若〔覺顛倒〕句，與前〔瘴雨過〕句同，其〔倒〕字非韻，《圖譜》注韻者誤。<br>
</p>
</body>
</html>
