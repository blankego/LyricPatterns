<html>
<head>
<title>月中桂</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>月中桂</b></font></div>
<p>調見趙彥端詞集。趙孟頫詞，平仄韻互押者，名《月中仙》。</p>
<p>雙調一百四字，前段十一句五仄韻，後段十句五仄韻</p>
<p>趙彥端<br>
  露醑無情。送長歌未終。已醉離別。何如暮雨。釀一襟涼潤。來留佳客。<br>
  ●●○○　●○○●○　●●○<font color="#FF6600">●</font>　○○●●　●●○○●　○○○<font color="#FF6600">●</font><br>
  好山侵座碧。勝昨夜、疏星淡月。君欲翩然去。人間底許。員嶠問帆席。<br>
  ●○○●<font color="#FF6600">●</font>　●●●　○○●<font color="#FF6600">●</font>　⊙●○○●　○○●◎　○●●○<font color="#FF6600">●</font><br>
  詩債病非疇昔。賴親朋對影。且慰良夕。風流雨散。定幾回腸斷。能禁頭白。<br>
  ○○●⊙○<font color="#FF6600">●</font>　●○○●◎　◎●○<font color="#FF6600">●</font>　○○●●　●●○○●　○○○<font color="#FF6600">●</font><br>
  為君煩素手。剪碧藕、輕絲細雪。去去江南路。猶應水雲秋共色。<br>
  ●○○●●　●●●　○○●<font color="#FF6600">●</font>　●●○○●　○○●○○●<font color="#FF6600">●</font></p>
<p>此調趙詞外，只有無名氏詞，故此詞可平可仄悉參之。</p>
<p>又一體　雙調一百四字，前段十一句四仄韻，後段十句四仄韻</p>
<p>《鳴鶴餘音》無名氏<br>
  日色西沈。上高臺。迥觀天地寥廓。疏星隱現。又一輪明月。昭昭無著。<br>
  ●●○○　●○○　●○○●○<font color="#FF6600">●</font>　○○●●　●●○○●　○○○<font color="#FF6600">●</font><br>
  皓然三界外。似百煉、青銅鏡濯。處處恩光被。家家照臨。庭戶起冥漠。<br>
  ●○○●●　●●●　○○●<font color="#FF6600">●</font>　●●○○●　○○●○　○●●○<font color="#FF6600">●</font><br>
  長安萬里清風。助乾坤蕩搖。雲霧難作。仙宮玉殿。正煉霞金碧。相輝參錯。<br>
  ○○●●○○　●○○●○　○●○<font color="#FF6600">●</font>　○○●●　●●○○●　○○○<font color="#FF6600">●</font><br>
  大哉清夜景。鎮萬古、含弘磊落。有志攀青桂。蟾宮兔邊看搗藥。<br>
  ●○○●●　●●●　○○●<font color="#FF6600">●</font>　●●○○●　○○●○○●<font color="#FF6600">●</font></p>
<p>此詞與趙詞校，前段第二句三字，第三句六字，第七句及換頭句俱不押韻異。</p>
<p>又一體　雙調一百二字，前段十一句四平韻兩協韻，後段十句兩平韻三協韻</p>
<p>趙孟頫<br>
  春滿皇州。見祥煙擁日。初照龍樓。宮花苑柳。映仙仗雲移。金鼎香浮。<br>
  ○●○<font color="#FF6600">○</font>　●○○●●　○●○<font color="#FF6600">○</font>　○○●●　●○●○○　○●○<font color="#FF6600">○</font><br>
  寶光生玉斧。聽鳴鳳、簫韶樂奏。德與和氣遊。天生聖人。千載稀有。<br>
  ●○○●●　●○●　○○●<font color="#3333FF">●</font>協●●○●<font color="#FF6600">○</font>　○○●○　○●○<font color="#3333FF">●</font>協<br>
  祥瑞電繞虹流。有雲成五色。芝生三秀。四海太平。致民物雍熙。朝野歌謳。<br>
  ○●●●○<font color="#FF6600">○</font>　●○○●●　○○○<font color="#3333FF">●</font>協●●●○　●○●○○　○●○<font color="#FF6600">○</font><br>
  千官齊拜舞。玉杯進、長生春酒。願皇慶萬年。天子與天齊壽。<br>
  ○○○●●　●○●　○○○<font color="#3333FF">●</font>協●○●●○　○●●○○<font color="#3333FF">●</font>協</p>
<p>此詞句讀，與仄韻詞同，惟前後段結句各減一字。此詞平仄韻互押，亦是本部三聲協，然遵古韻，與元曲不同。</p>
</body>
</html>
