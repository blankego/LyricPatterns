<html>
<head>
<title>壽樓春</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>壽樓春</b></font></div>
<p>調見《梅溪集》，蓋自度曲也。</p>
<p>雙調一百一字，前段十句六平韻，後段十一句六平韻</p>
<p>史達祖<br>
  裁春衫尋芳。記金刀素手。同在晴窗。幾度因風殘絮。照花斜陽。<br>
  ○○○○<font color="#FF6600">○</font>　●○○●●　○●○<font color="#FF6600">○</font>　●●○○○●　●○○<font color="#FF6600">○</font><br>
  誰念我、今無裳。自少年、消磨疏狂。但聽雨挑燈。攲床病酒。多夢睡時妝。<br>
  ○●●　○○<font color="#FF6600">○</font>　●●○　○○○<font color="#FF6600">○</font>　●●●○○　○○●●　○●●○<font color="#FF6600">○</font><br>
  飛花去。良宵長。有絲闌舊曲。金譜新腔。最恨湘雲人散。楚蘭魂傷。<br>
  ○○●　○○<font color="#FF6600">○</font>　●○○●●　○●○<font color="#FF6600">○</font>　●●○○○●　●○○<font color="#FF6600">○</font><br>
  身是客。愁為鄉。算玉簫、猶逢韋郎。近寒食人家。相思未忘蘋藻香。<br>
  ○●●　○○<font color="#FF6600">○</font>　●●○　○○○<font color="#FF6600">○</font>　●○●○○　○○●○○●<font color="#FF6600">○</font></p>
<p>此詞無他作可校。前後段多作拗句，皆連用平聲字，當是音律所關，填者審之。前段第六句，或刻作〔今無腸〕，今從梅溪本集。<br>
</p>
</body>
</html>
