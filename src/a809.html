<html>
<head>
<title>個儂</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>個儂</b></font></div>
<p>調見廖瑩中詞，即用起句為名。</p>
<p>雙調一百五十九字，前段十六句六仄韻，後段十六句八仄韻</p>
<p>廖瑩中<br>
  恨個儂無賴。賣嬌眼、春心偷擲。沙軟芳堤。苔平蒼徑。卻印下、幾弓纖跡。<br>
  ●●○○●　●○●　○○○<font color="#FF6600">●</font>　○●○○　○○○●　●●●　●○○<font color="#FF6600">●</font><br>
  花不知名。香才聞氣。似月下箜篌。蔣山傾國。<br>
  ○●○○　○○○●　●●●○○　●○○<font color="#FF6600">●</font><br>
  半解羅襟。蕙熏微度。鎮宿粉、棲香雙蝶。<br>
  ●●○○　●○○●　●●●　○○○<font color="#FF6600">●</font><br>
  語態眠情。感多時、輕留細閱。休問望宋牆高。窺韓路隔。<br>
  ●●○○　●○○　○○●<font color="#FF6600">●</font>　○●●●○○　○○●<font color="#FF6600">●</font><br>
  尋尋覓覓。又暮雨、遙峰凝碧。花徑橫煙。<br>
  ○○●<font color="#FF6600">●</font>　●●●　○○○<font color="#FF6600">●</font>　○●○○<br>
  竹扉映月。盡一刻、千金堪值。卸襪熏籠。藏燈衣桁。任裹臂金斜。搔頭玉滑。<br>
  ●○●●　●●●　○○○<font color="#FF6600">●</font>　●●○○　○○○●　●●●○○　○○●<font color="#FF6600">●</font><br>
  更怪檀郎。惡憐深惜。幾顫嫋、周旋傾側。碾玉香鉤。甚無端、鳳珠微脫。<br>
  ●●○○　●○○<font color="#FF6600">●</font>　●●●　○○○<font color="#FF6600">●</font>　●●○○　●○○　●○○<font color="#FF6600">●</font>　<br>
  多少怕曉聽鐘。瓊釵暗擘。<br>
  ○●●●○○　○○●<font color="#FF6600">●</font></p>
<p>此調只此一詞，無別首可校。</p>
</body>
</html>
