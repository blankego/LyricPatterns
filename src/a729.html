<html>
<head>
<title>夢橫塘</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>夢橫塘</b></font></div>
<p>調見《苕溪詞》。</p>
<p>雙調一百五字，前段十一句四仄韻，後段十句四仄韻</p>
<p>劉一止<br>
  浪痕經雨。林影吹寒。曉來無限蕭瑟。埜色分橋。剪不斷、前溪風物。<br>
  ●○○●　○●○○　●○○●○<font color="#FF6600">●</font>　●●○○　●●●　○○○<font color="#FF6600">●</font><br>
  船繫朱藤。路迷煙寺。遠鷗浮沒。聽疏鐘斷鼓。似近還遙。驚心事、傷羇客。<br>
  ○●○○　●○○●　●○○<font color="#FF6600">●</font>　●○○●●　●●○○　○○●　○○<font color="#FF6600">●</font><br>
  新醅旋壓鵝黃。拌清愁在眼。酒病縈骨。繡閣嬌慵。爭解說、短書傳憶。<br>
  ○○●●○○　○○○●●　●●○<font color="#FF6600">●</font>　●●○○　○●●　●○○<font color="#FF6600">●</font><br>
  念誰伴、塗妝綰髻。嚼蕊吹花弄秋色。恨對南雲。此時淒斷。有何人知得。<br>
  ●○●　○○●●　●●○○●○<font color="#FF6600">●</font>　●●○○　○○○●　●○○○<font color="#FF6600">●</font></p>
<p>此調只有此詞，無別首可校。</p>
</body>
</html>
