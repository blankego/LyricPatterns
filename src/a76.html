<html>
<head>
<title>感恩多</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>感恩多</b></font></div>
<p>唐教坊曲名。</p>
<p>雙調三十九字，前段四句兩仄韻、兩平韻，後段五句兩平韻、一疊韻</p>
<p>牛嶠<br>
  兩條紅粉淚。多少香閨意。強攀桃李枝。斂愁眉。<br>
  ●○○●<font color="#FF6600">●</font>　○●○○<font color="#FF6600">●</font>　●○○●<font color="#FF6600">○</font>　●○<font color="#FF6600">○</font><br>
  陌上鶯啼蝶舞。柳花飛。柳花飛。願得郎心。憶家還早歸。<br>
  ●●○○●●　●○<font color="#FF6600">○</font>　●○<font color="#FF6600">○</font>疊●●○○　●○○●<font color="#FF6600">○</font></p>
<p>此詞後段第三句必用疊句。</p>
<p>又一體　雙調四十字，前段四句兩仄韻、兩平韻，後段五句兩平韻、一疊韻</p>
<p>牛嶠<br>
  自從南浦別。愁見丁香結。近來情轉深。憶鴛衾。<br>
  ●○○●<font color="#FF6600">●</font>　○●○○<font color="#FF6600">●</font>　●○○●<font color="#FF6600">○</font>　●○<font color="#FF6600">○</font><br>
  幾度將書託煙雁。淚盈襟。淚盈襟。禮月求天。願君知我心。<br>
  ●●○○●○●　●○<font color="#FF6600">○</font>　●○<font color="#FF6600">○</font>疊●●○○　●○○●<font color="#FF6600">○</font></p>
<p>此詞換頭七字句，與前詞小異。</p>
</body>
</html>
