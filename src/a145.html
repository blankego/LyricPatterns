<html>
<head>
<title>畫堂春</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>畫堂春</b></font></div>
<p>調見《淮海集》。即詠畫堂春色，取以為名。</p>
<p>雙調四十七字，前段四句四平韻，後段四句三平韻</p>
<p>秦觀<br>
  落紅鋪徑水平池。弄晴小雨霏霏。杏花憔悴杜鵑啼。無奈春歸。<br>
  ◎○⊙●●○<font color="#FF6600">○</font>　◎○◎●○<font color="#FF6600">○</font>　●○○●●○<font color="#FF6600">○</font>　⊙●○<font color="#FF6600">○</font><br>
  柳外畫樓獨上。憑欄手撚花枝。放花無語對斜暉。此恨誰知。<br>
  ◎●◎○◎●　⊙○◎●○<font color="#FF6600">○</font>　◎○⊙●●○<font color="#FF6600">○</font>　◎●○<font color="#FF6600">○</font></p>
<p>此調以此詞為正體，其餘減字、添字，皆變格也。秦詞別首，前段結句〔睡損紅妝〕，睡字仄聲，譜內據之，餘參所採諸詞。</p>
<p>又一體　雙調四十六字，前段四句四平韻，後段四句三平韻</p>
<p>謝懋<br>
  西風庭院雨垂垂。黃花秋閏遲。已涼天氣未寒時。才褪單衣。<br>
  ○○○●●○<font color="#FF6600">○</font>　○○○●<font color="#FF6600">○</font>　●○○●●○<font color="#FF6600">○</font>　○●○<font color="#FF6600">○</font><br>
  睡起枕痕猶在。鬢松釵壓雲低。玉奩重拂淡胭脂。青入雙眉。<br>
  ●●●○○●　●○○●○<font color="#FF6600">○</font>　●○○●●○<font color="#FF6600">○</font>　○●○<font color="#FF6600">○</font></p>
<p>此詞前段第二句五字，較秦詞減一字。</p>
<p>又一體　雙調四十八字，前段四句四平韻，後段四句三平韻</p>
<p>趙長卿<br>
  小亭煙柳水溶溶。野花白白紅紅。惱人池上晚來風。吹損春容。<br>
  ●○○●●○<font color="#FF6600">○</font>　●○●●○<font color="#FF6600">○</font>　●○○●●○<font color="#FF6600">○</font>　○●○<font color="#FF6600">○</font><br>
  又是清明天氣。記當年、小院相逢。憑欄幽思幾千重。殘杏香中。<br>
  ●●○○○●　●○○　●●○<font color="#FF6600">○</font>　○○○●●○<font color="#FF6600">○</font>　○●○<font color="#FF6600">○</font></p>
<p>此詞後段第二句七字，較秦詞添一字。</p>
<p>又一體　雙調四十九字，前段四句四平韻，後段四句三平韻</p>
<p>黃庭堅<br>
  摩圍小隱枕蠻江。蛛絲閑鎖晴窗。水風山影上修廊。不到晚來涼。<br>
  ○○●●●○<font color="#FF6600">○</font>　○○○●○<font color="#FF6600">○</font>　●○○●●○<font color="#FF6600">○</font>　●●●○<font color="#FF6600">○</font><br>
  相伴蝶穿花逕。獨飛鷗舞溪光。不因送客下繩床。添火炷爐香。<br>
  ○●●○○●　●○○●○<font color="#FF6600">○</font>　●○●●●○<font color="#FF6600">○</font>　○●●○<font color="#FF6600">○</font></p>
<p>此詞前後段結句皆五字，較秦詞各添一字。張先〔外湖蓮子〕詞，與此同。</p>
<p>又一體　雙調四十九字，前後段各四句，四平韻</p>
<p>趙長卿<br>
  當時巧笑記相逢。玉梅枝上玲瓏。酒杯流處已愁濃。寒雁摩空。<br>
  ○○●●●○<font color="#FF6600">○</font>　●○○●○<font color="#FF6600">○</font>　●○○●●○<font color="#FF6600">○</font>　○●○<font color="#FF6600">○</font><br>
  去程無計更從容。到歸來、好事匆匆。一時分付不言中。此恨難窮。<br>
  ●○○●●○<font color="#FF6600">○</font>　●○○　●●○<font color="#FF6600">○</font>　●○○●●○<font color="#FF6600">○</font>　●●○<font color="#FF6600">○</font></p>
<p>此詞換頭二句皆七字，多押一韻，較秦詞添二字。</p>
</body>
</html>
