<html>
<head>
<title>女冠子</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>女冠子</b></font></div>
<p>唐教坊曲名。小令始於溫庭筠，長調始于柳永。《樂章集》〔淡煙飄薄〕詞，注仙呂調；〔斷煙殘雨〕詞，注大石調；元高拭詞，注黃鐘宮。柳永詞，一名《女冠子慢》。</p>
<p>雙調四十一字，前段五句兩仄韻、兩平韻，後段四句兩平韻</p>
<p>溫庭筠<br>
  含嬌含笑。宿翠殘紅窈窕。鬢如蟬。寒玉簪秋水。輕紗捲碧煙。<br>
  ⊙⊙⊙<font color="#FF6600">●</font>　◎◎⊙○◎<font color="#FF6600">●</font>　●○<font color="#FF6600">○</font>　⊙●○○●　○○●●<font color="#FF6600">○</font>　<br>
  雪肌鸞鏡裏。琪樹鳳樓前。寄語青娥伴。早求仙。<br>
  ◎○○●●　⊙●●○<font color="#FF6600">○</font>　◎◎○⊙●　●○<font color="#FF6600">○</font></p>
<p>此詞前段起二句間入仄韻，唐詞二十首皆然。《嘯餘譜》不注韻者誤。前段第一句，韋莊詞〔四月十七〕，四字、月字、十字俱仄聲。第二句，李珣詞〔愁聞洞天疏磬〕，愁字、聞字、疏字俱平聲，洞字仄聲。第四句，韋詞〔忍淚佯低面〕，忍字仄聲。後段第一句，牛嶠詞〔鴛鴦排寶帳〕，鴛字平聲。第二句，韋詞〔欲去又依依〕，欲字仄聲。第三句，牛詞〔青鳥傳心事〕，青字平聲；韋詞〔覺來知是夢〕，來字平聲，是字仄聲。譜內可平可仄據此。</p>
<p>又一體　雙調一百七字，前段十二句六仄韻，後段十一句六仄韻</p>
<p>康與之<br>
  火雲初布。遲遲永日炎暑。濃陰高樹。黃鸝葉底。羽毛學整。方調嬌語。<br>
  ●○○<font color="#FF6600">●</font>　○○◎●○<font color="#FF6600">●</font>　○○○<font color="#FF6600">●</font>　⊙○◎●　●⊙◎◎　○○○<font color="#FF6600">●</font><br>
  薰風時漸動。峻閣池塘。芰荷爭吐。畫樑紫燕。對對銜泥。飛來又去。<br>
  ○○○●●　●●⊙○　●○○<font color="#FF6600">●</font>　●○●●　●●○○　⊙○◎<font color="#FF6600">●</font>　<br>
  想佳期、容易成辜負。共人人、同上畫樓斟香醑。恨花無主。<br>
  ●○○　○●○○<font color="#FF6600">●</font>　●○○　○●●○○○<font color="#FF6600">●</font>　●○○<font color="#FF6600">●</font>　<br>
  臥象床犀枕。成何情緒。有時魂夢斷。半窗殘月。透簾穿戶。<br>
  ●●⊙⊙●　○○○<font color="#FF6600">●</font>　●○○●●　●○⊙●　●⊙○<font color="#FF6600">●</font><br>
  去年今夜。扇兒扇我。情人何處。<br>
  ●○○●　●○⊙●　⊙○○<font color="#FF6600">●</font></p>
<p>此詞平仄悉參後詞。</p>
<p>又一體　雙調一百十字，前段十一句六仄韻，後段十二句六仄韻</p>
<p>李邴<br>
  帝城三五。燈光花市盈路。天街遊處。此時方信。鳳闕都民。奢花豪富。<br>
  ●○○<font color="#FF6600">●</font>　○○○●○<font color="#FF6600">●</font>　○○○<font color="#FF6600">●</font>　●○○●　●●○○　○○○<font color="#FF6600">●</font><br>
  紗籠才過處。喝道轉身。一壁小來且住。見許多才子豔質。攜手並肩低語。<br>
  ○○○●●　●●●○　●●●○●<font color="#FF6600">●</font>　●●○○●●●　○●●○○<font color="#FF6600">●</font><br>
  東來西往誰家女。買玉梅爭戴。緩步香風度。北觀南顧。<br>
  ○○○●○○<font color="#FF6600">●</font>　●●○○●　●●○○<font color="#FF6600">●</font>　●○○<font color="#FF6600">●</font><br>
  見畫燭影裏。神仙無數。引人魂似醉。不如趁早。步月歸去。<br>
  ●●●●●　○○○<font color="#FF6600">●</font>　●○○●●　●○●●　●●○<font color="#FF6600">●</font><br>
  這一雙情眼。怎生禁得。許多胡覷。<br>
  ●●○○●　●○○●　●○○<font color="#FF6600">●</font></p>
<p>此詞前段第九句六字，第十句七字，第十一句六字；後段第一句七字，第二、三句皆五字，第十句五字，俱與康詞異。按，此詞元曲用為黃鐘引子，但元曲前後段多用兩韻耳。</p>
<p>又一體　雙調一百十一字，前段十句六仄韻，後段十一句四仄韻</p>
<p>柳永<br>
  淡煙飄薄。鶯花謝、清和院落。樹陰密、翠葉成幄。麥秋霽景。<br>
  ●○○<font color="#FF6600">●</font>　○○●　○○●<font color="#FF6600">●</font>　●○●　●●○<font color="#FF6600">●</font>　●○●●<br>
  夏雲忽變奇峰、倚寥廓。波暖銀塘。漲新萍綠玉躍。想端憂多暇。<br>
  ●○●●○○　●○<font color="#FF6600">●</font>　○●○○　●○○●○<font color="#FF6600">●</font>　●○○○●<br>
  陳王是日。嫩苔生閣。<br>
  ○○●●　●○○<font color="#FF6600">●</font><br>
  正鑠石天高。流金晝永。楚謝光風轉蕙。披襟處、波翻翠幕。<br>
  ●●●○○　○○●●　●●○○●●　○○●　○○●<font color="#FF6600">●</font><br>
  以文會友。沈李浮瓜忍輕諾。別館清閒。避炎蒸、豈須河朔。<br>
  ●○●●　○●○○●○<font color="#FF6600">●</font>　●●○○　●○○　●○○<font color="#FF6600">●</font><br>
  但樽前隨分。雅歌豔舞。盡成歡樂。<br>
  ●○○○●　●○●●　●○○<font color="#FF6600">●</font></p>
<p>此詞〔麥秋〕以下二十三字，《詞律》不分句讀，今照《嘯餘譜》點定，只〔夏雲忽變奇峰〕須作微讀，〔波暖銀塘〕十字，須上四下六分句，稍為妥適耳。至〔端憂多暇〕，本謝莊《月賦》中語，乃改〔端憂〕為〔憂端〕；後段〔光風轉蕙〕，本宋玉《招魂》中語，乃改〔轉蕙〕為〔轉惡〕，而以〔惡〕字為協韻，俱《嘯餘》之誤。</p>
<p>又一體　雙調一百十二字，前段十一句六仄韻，後段十二句七仄韻</p>
<p>蔣捷<br>
  蕙風香也。雪晴池館如畫。春風飛到。寶釵樓上。一片笙簫。琉璃光射。<br>
  ●○○<font color="#FF6600">●</font>　◎○○●○<font color="#FF6600">●</font>　○○○●　●○○●　●●○○　○○○<font color="#FF6600">●</font><br>
  而今燈謾掛。不是暗塵明月。那時元夜。況年來、心懶意怯。<br>
  ○○○●<font color="#FF6600">●</font>　●●●○⊙●　●○⊙<font color="#FF6600">●</font>　●⊙○　○●●●<br>
  羞與蛾兒爭耍。江城人悄初更打。問繁華誰解。再向天公借。<br>
  ○●○○⊙<font color="#FF6600">●</font>　○○⊙●○○<font color="#FF6600">●</font>　●⊙○○●　●●○○<font color="#FF6600">●</font><br>
  別殘紅灺。但夢裏隱隱。鈿車羅帕。吳箋銀粉呀。待把舊家風景。<br>
  ●○○<font color="#FF6600">●</font>　●●●●●　◎○○<font color="#FF6600">●</font>　⊙○○●<font color="#FF6600">●</font>　●●●○○●<br>
  寫成閒話。笑綠鬟鄰女。倚窗猶唱。夕陽西下。<br>
  ●○○<font color="#FF6600">●</font>　●●○○●　●○○●　●○○<font color="#FF6600">●</font></p>
<p>此即李詞體，惟前段第八句六字、第九句四字，後段〔舊家風景〕句，比李詞多〔待把〕二字。按，蔣永嘉別首，前段第二句〔雙龍還又爭渡〕，雙字平聲；第八、九句〔不似素車白馬，捲潮起怒〕，白字、起字俱仄聲；第十句、十一句〔但悄然千載舊跡，時有人來弔古〕，悄字、弔字俱仄聲；後段第一句〔生平慣受椒蘭苦〕，慣字仄聲；第二句〔甚魄沈寒浪〕，魄字仄聲；第六句〔騎鯨煙霧〕，騎字平聲；第七句〔楚妃花倚暮〕，楚字仄聲。譜內可平可仄據此。</p>
<p>又一體　雙調一百十三字，前段十二句七仄韻，後段十一句五仄韻</p>
<p>柳永<br>
  斷煙殘雨。灑微涼。生軒戶。動清籟、蕭蕭庭樹。銀河濃淡。華星明滅。<br>
  ●○○<font color="#FF6600">●</font>　●○○　○○<font color="#FF6600">●</font>　●○●　○○○<font color="#FF6600">●</font>　○○○●　○○○●　<br>
  輕雲時度。莎階寂靜無睹。幽蛩切切秋吟苦。<br>
  ○○○<font color="#FF6600">●</font>　○○●●○<font color="#FF6600">●</font>　○○●●○○<font color="#FF6600">●</font><br>
  疏篁一徑。流螢幾點。飛來又去。<br>
  ○○●●　○○●●　○○●<font color="#FF6600">●</font>　<br>
  對月臨風。空恁無眠耿耿。暗想舊日牽情處。綺羅叢裏。<br>
  ●●○○　○●○○●●　●●●●○○<font color="#FF6600">●</font>　●○○●<br>
  有人人、那回飲散。略略曾諧鴛侶。因循忍便睽阻。相思不得長相聚。<br>
  ●○○　●○●●　●●○○○<font color="#FF6600">●</font>　○○●●○<font color="#FF6600">●</font>　○○●●○○<font color="#FF6600">●</font><br>
  好天良夜。無端惹起。千愁萬緒。<br>
  ●○○●　○○●●　○○●<font color="#FF6600">●</font></p>
<p>此詞《樂章集》注：大石調。與前首〔淡煙飄薄〕詞注仙呂調者不同。宋詞中亦無他首可校。</p>
<p>又一體　雙調一百十四字，前段十二句四仄韻、兩協韻，後段十句六仄韻</p>
<p>《花草粹編》無名氏<br>
  同雲密佈。撒梨花、柳絮飛舞。樓臺悄似玉。向紅爐暖閣。院宇深沉。<br>
  ○○●<font color="#FF6600">●</font>　●○○　●●○<font color="#FF6600">●</font>　○○●●<font color="#3333FF">●</font>協●○○●●　●●○○<br>
  廣排筵會。聽笙歌猶未徹。漸覺輕寒。透簾穿戶。亂飄僧舍。密灑歌樓。<br>
  ●○○<font color="#3333FF">●</font>協●○○○●●　●●○○　●○○<font color="#FF6600">●</font>　●○○●　●●○○<br>
  酒簾如故。想樵人、山徑迷蹤路。料漁人、收綸罷釣歸南浦。路無伴侶。<br>
  ●○○<font color="#FF6600">●</font>　●○○　○●○○<font color="#FF6600">●</font>　●○○　○○●●○○<font color="#FF6600">●</font>　●○●<font color="#FF6600">●</font><br>
  見孤村寂寞。招颭酒旗斜處。南軒孤雁過。嚦嚦聲聲。又無書度。<br>
  ●○○●●　○●●○○<font color="#FF6600">●</font>　○○○●●　●●○○　●○○<font color="#FF6600">●</font><br>
  見臘梅、枝上嫩蕊。兩兩三三微吐。<br>
  ●●○　○●●●　●●○○○<font color="#FF6600">●</font></p>
<p>此詞或刻柳永，或刻周邦彥。自〔樓臺悄似玉〕以下三十二字，至〔戶〕字方押韻，必無此理。按《嘯餘譜》，以玉字、會字為協韻，當從之。然音調未諧，字句亦恐有脫誤，姑存以備參考。<br>
  <br>
  ▲溫庭筠詞，寄語青蛾伴句，蛾字，誤作娥，應從之改正 <br>
</p>
</body>
</html>
