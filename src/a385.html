<html>
<head>
<title>郭郎兒近拍</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>郭郎兒近拍</b></font></div>
<p>調見《樂章集》，注仙呂調。按，《樂府雅錄》：傀儡子戲，其引歌舞，有郭郎者，善優笑，閭里呼為郭郎，凡戲場必在俳兒之首。柳詞調名，或取諸此。</p>
<p>雙調七十三字，前段七句五仄韻，後段八句四仄韻</p>
<p>柳永<br>
  帝里。閒居小曲深坊。庭院沈沈朱戶閉。新霽。畏景天氣。<br>
  ●<font color="#FF6600">●</font>　○○●●○○　○●○○○●<font color="#FF6600">●</font>　○<font color="#FF6600">●</font>　●●○<font color="#FF6600">●</font><br>
  薰風簾幕無人。永晝厭厭如度歲。<br>
  ○○○●○○　●●○○○●<font color="#FF6600">●</font><br>
  愁悴。枕簟微涼。睡久輾轉慵起。硯席塵生。新詩小闋。等閒都盡廢。<br>
  ○<font color="#FF6600">●</font>　●●○○　●●●●○<font color="#FF6600">●</font>　●●○○　○○●●　●○○●<font color="#FF6600">●</font><br>
  這些兒、寂寞情懷。何事新來常恁地。<br>
  ●○○　●●○○　○●○○○●<font color="#FF6600">●</font></p>
<p>按，〔愁悴〕二字，是後段起句，蓋後結〔何事〕句，正與〔永晝〕句合也。《詞律》謂有脫誤，但無他闋可考，今照《詞耎》點定。</p>
</body>
</html>
