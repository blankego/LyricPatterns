<html>
<head>
<title>丁香結</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>丁香結</b></font></div>
<p>調見《清真集》，古詩有〔丁香結恨新〕，調名本此。</p>
<p>雙調九十九字，前段九句五仄韻，後段十句五仄韻</p>
<p>周邦彥<br>
  蒼蘚延階。冷螢粘屋。庭樹望秋先隕。漸雨淒風迅。澹暮色、倍覺園林清潤。<br>
  ○●○○　●○○●　⊙◎●○○<font color="#FF6600">●</font>　●●○○<font color="#FF6600">●</font>　●●●　●●○○○<font color="#FF6600">●</font><br>
  漢姬紈扇在。重吟玩、棄擲未忍。登山臨水。此恨自古銷磨不盡。<br>
  ●○○●●　○○●　●◎●<font color="#FF6600">●</font>　○○○●　●●●●○○●<font color="#FF6600">●</font><br>
  牽引。記醉酒歸時。對月同看雁陣。寶幄香纓。熏爐象尺。夜寒燈暈。<br>
  ○<font color="#FF6600">●</font>　●●●○○　●●⊙○◎<font color="#FF6600">●</font>　●●○○　○○●●　●○○<font color="#FF6600">●</font><br>
  誰念留滯故國。舊事勞方寸。惟丹青相伴。那更塵昏蠹損。<br>
  ○●○●●●　●●○○<font color="#FF6600">●</font>　⊙○○⊙●　◎●○○●<font color="#FF6600">●</font></p>
<p>此調只有此體，吳文英及方千里、楊澤民、陳允平和詞，俱如此填。按，方詞，前段第三句〔為誰翠消紅隕〕，為字仄聲，誰字平聲；吳詞，第七句〔故園夢裏〕，園字平聲；陳詞，後段第三句〔幾度柳圍花陣〕，柳字仄聲，花字平聲；吳詞，第九句〔懷春情不斷〕，不字仄聲，陳詞〔念纖腰柔弱〕，念字仄聲；結句，吳詞〔猶帶相思舊字〕，猶字平聲。譜內可平可仄據此。此詞前結，作四字一句、八字一句，若方詞之〔青青榆莢滿地，縱買春光難盡〕，陳詞之〔蓮塘風露漸入，粉豔紅衣落盡〕，句法又與此異，注明不錄。<br>
</p>
</body>
</html>
