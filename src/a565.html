<html>
<head>
<title>晝夜樂</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>晝夜樂</b></font></div>
<p>《樂章集》注：中呂宮。</p>
<p>雙調九十八字，前段八句六仄韻，後段八句五仄韻</p>
<p>柳永<br>
  洞房記得初相遇。便只合、長相聚。何期小會幽歡。變作離情別緒。<br>
  ●○◎●○○<font color="#FF6600">●</font>　●◎◎　○⊙<font color="#FF6600">●</font>　○○●●○○　◎●◎○⊙<font color="#FF6600">●</font><br>
  況值闌珊春色暮。對滿目、亂花狂絮。直恐好風光。盡隨伊歸去。<br>
  ◎◎○⊙○◎<font color="#FF6600">●</font>　●◎◎　◎○⊙<font color="#FF6600">●</font>　◎●●○○　●⊙⊙○<font color="#FF6600">●</font><br>
  一場寂寞憑誰訴。算前言、總輕負。早知恁地難拌。悔不當初留住。<br>
  ◎○◎●○○<font color="#FF6600">●</font>　●○○　◎○<font color="#FF6600">●</font>　◎○●●○○　◎●○○⊙<font color="#FF6600">●</font><br>
  其奈風流端正外。更別有、繫人心處。一日不思量。也攢眉千度。<br>
  ⊙●○⊙○◎●　◎◎◎　●⊙○<font color="#FF6600">●</font>　◎●●○○　●○○⊙<font color="#FF6600">●</font></p>
<p>此調創自柳永，有前段第五句俱押韻者，有前段第五句押韻、後段第五句不押韻者，此詞後段第五句不押韻，黃庭堅詞，正與此同。按，黃詞，前段第二句〔說花時、歸來去〕，時字平聲；第五、六句〔其奈佳音無定據，約雲朝、又還雨暮〕，其字平聲，雨字仄聲；結兩句〔將淚入鴛衾，總不成行步〕，將字平聲，不字仄聲；後段起句〔元來也解知思慮〕，元字平聲；第三句〔情知玉帳堪歡〕，情字平聲；第五句〔直待腰金拖紫後〕，直字仄聲；第六句〔有夫人縣君相與〕，人字平聲，又柳詞別首，〔這歡娛漸入佳境〕，入字仄聲；第七句〔爭奈會分疏〕，爭字平聲。譜內可平可仄據此，餘參《梅苑》無名氏詞。此詞前後段兩結句，俱上一下四句法，與第七句只作五言者不同。</p>
<p>又一體　雙調九十八字，前後段各八句，六仄韻</p>
<p>《梅苑》無名氏<br>
  一陽生後風光好。百花瘁、群木槁。南枝探暖欺寒。嘉卉爭先占早。<br>
  ●○○●○○<font color="#FF6600">●</font>　●○●　○●<font color="#FF6600">●</font>　○○●●○○　○●○○●<font color="#FF6600">●</font><br>
  曉來風送清香杳。映園林、報春來到。素豔自超群。似姑射容貌。<br>
  ●○○●○○<font color="#FF6600">●</font>　●○○　●○○<font color="#FF6600">●</font>　●●●○○　●○●○<font color="#FF6600">●</font><br>
  畫堂開宴邀朋友。賞瓊英、同歡笑。隴頭寄信叮嚀。樓上新妝鬥巧。<br>
  ●○○●○○<font color="#FF6600">●</font>　●○○　○○<font color="#FF6600">●</font>　●○●●○○　○●○○●<font color="#FF6600">●</font><br>
  對景乘興傾芳酒。拌沈醉、玉山頻倒。結實用和羹。是真奇國寶。<br>
  ●●○●○○<font color="#FF6600">●</font>　○○●　●○○<font color="#FF6600">●</font>　●●●○○　●○○●<font color="#FF6600">●</font></p>
<p>此與柳詞同，惟後段第五句押韻異。按，柳詞別首，前後段第六句〔愛把歌喉當筵逞〕、〔無限狂心乘酒興〕，亦各押韻，因詞俚不錄。此詞後段起句〔友〕字，第六句〔酒〕字，蕭尤同押，用古韻。</p>
</body>
</html>
