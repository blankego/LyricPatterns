<html>
<head>
<title>多麗</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>多麗</b></font></div>
<p>一名《鴨頭綠》，周格非詞名《隴頭泉》。此調有平韻仄韻兩體。</p>
<p>雙調一百三十九字，前段十三句六平韻，後段十一句五平韻</p>
<p>晁補之<br>
  新秋近。晉公別館開筵。喜清時、銜杯樂聖。未饒綠野堂邊。<br>
  ○○●　●○●●○<font color="#FF6600">○</font>　●○○　○○●●　●○●●○<font color="#FF6600">○</font><br>
  繡屏深、麗人乍出。坐中雷雨起鶤弦。花暖間關。水凝幽咽。寶釵搖動墜金鈿。<br>
  ●○○　●○●●　●○○●●○<font color="#FF6600">○</font>　○●○○　●○○●　●○○●●○<font color="#FF6600">○</font><br>
  未彈了、昭君遺怨。四坐已淒然。西風裏、香街駐馬。嬉笑微傳。<br>
  ●○●　○○○●　●●●○<font color="#FF6600">○</font>　○○●　○○●●　○●○<font color="#FF6600">○</font><br>
  算從來、司空見慣。斷腸初對雲鬟。夜將闌、井梧下葉。砌蛩收響悄林蟬。<br>
  ●○○　○○●●　●○○●○<font color="#FF6600">○</font>　●○○　●○●●　●○○●●○<font color="#FF6600">○</font><br>
  賴得多愁。潯陽司馬。當時不在綺筵前。競歎賞、檀槽倚困。沈醉到觥船。<br>
  ●●○○　○○○●　○○●●●○<font color="#FF6600">○</font>　●●●　○○●●　○●●○<font color="#FF6600">○</font><br>
  芳春調、紅英翠萼。重變新妍。<br>
  ○○●　○○●●　○●○<font color="#FF6600">○</font></p>
<p>此詞與〔晚雲收〕詞，句法小異，查宋、元人少有填此體者，故以下詞作譜。</p>
<p>又一體　雙調一百三十九字，前段十四句六平韻，後段十二句五平韻</p>
<p>晁端禮<br>
  晚雲收。淡天一片琉璃。爛銀盤、來從海底。皓色千里澄輝。<br>
  ●○○　●○◎●○<font color="#FF6600">○</font>　●○○　⊙○◎●　◎◎⊙●○<font color="#FF6600">○</font><br>
  瑩無塵、素娥淡佇。靜可數、丹桂參差。玉露初零。金風未凜。一年無似此佳時。<br>
  ●⊙⊙　◎○◎●　◎◎●　⊙●○<font color="#FF6600">○</font>　◎●○○　⊙○●●　◎○⊙●●○<font color="#FF6600">○</font><br>
  向坐久、疏星時度。烏鵲正南飛。瑤台冷。欄杆憑暖。欲下遲遲。<br>
  ●◎◎　⊙○○●　⊙●●○<font color="#FF6600">○</font>　○⊙●　⊙○⊙◎　◎●○<font color="#FF6600">○</font><br>
  念佳人、音塵隔後。對此應解相思。最關情、漏聲正永。暗斷腸、花陰潛移。<br>
  ●⊙○　⊙○◎●　●◎○●○<font color="#FF6600">○</font>　●⊙○　●○⊙●　◎◎⊙　⊙◎○<font color="#FF6600">○</font><br>
  料得來宵。清光未減。陰晴天氣又爭知。共凝戀、如今別後。還是隔年期。<br>
  ◎●○○　⊙○●●　⊙○⊙●●○<font color="#FF6600">○</font>　◎⊙●　⊙○◎●　⊙●●○<font color="#FF6600">○</font><br>
  人總健。清樽素月。長願相隨。<br>
  ○⊙●　⊙⊙◎◎　●●○<font color="#FF6600">○</font></p>
<p>此調押平韻者，以此詞為正體。前段第五、六句，後段第三、四句，俱作上三下四句法，宋、元人多依此填，若李詞以下之句讀、押韻、字數不同者，皆變格也。前段第三句，葛立方詞〔未回窮臘〕，未字仄聲，窮字平聲；第四句，楊無咎詞〔碧溪萬里澄波〕，萬字仄聲；第五句，李清照詞〔也不似貴妃醉臉〕，不、似二字俱仄聲；第八句，張元幹詞〔一雙白璧〕，一字仄聲；第九句，王安中詞〔圜扉鈴索鎮常閑〕，圜字平聲，李清照詞〔莫將比擬未新奇〕，比字仄聲；第十二句，張元幹詞〔三十載〕，十字仄聲；第十三句，晁詞別首〔依稀向人〕，向字仄聲，人字平聲；後段第一句，張元幹詞〔念向來浩歌獨往〕，向字、浩字俱仄聲，葛立方詞〔算何人為伊消斷〕，消字平聲；第三句，張綱詞〔蒔七松便為小隱〕，七字仄聲，楊無咎詞〔且高歌細敲檀板〕，擅字平聲；第四句，張綱詞〔開三徑且樂餘年〕，且字仄聲，張元幹詞〔望爽氣西山忘言〕，山字平聲；第七句，王安中詞〔琵琶數轉語綿蠻〕，數字仄聲；第八句，張綱詞〔君試聽陽春佳闋〕，君字平聲；第九句，葛立方詞〔又是隔年長〕，又字仄聲；第十句至結句，晁詞別首〔拌沈醉，身世恍然，一夢遊仙〕，世字仄聲，然字平聲。譜內據此，餘參後張翥詞。</p>
<p>又一體　雙調一百三十七字，前段十五句七平韻，後段十二句五平韻</p>
<p>李漳<br>
  好人人。去來欲見無因。記當時、竊香倚暖。豈期蝶散鶼分。<br>
  ●○<font color="#FF6600">○</font>　●○●●○<font color="#FF6600">○</font>　●○○　●○●●　●○●●○<font color="#FF6600">○</font><br>
  到而今、漫勞夢想。歎後會、慘啼痕。繡閣銀屏。知他何處。一重山盡一重雲。<br>
  ●○○　●○●●　●●●　●○<font color="#FF6600">○</font>　●●○○　○○○●　●○○●●○<font color="#FF6600">○</font><br>
  暮天杳。梗蹤萍跡。還是寄孤村。寂廖月。今宵為誰。虛照黃昏。<br>
  ●○●　●○○●　○●●○<font color="#FF6600">○</font>　●○●　○○●○　○●○<font color="#FF6600">○</font><br>
  細追思、深誠密愛。黯然一晌銷魂。仗游魚、漫傳尺素。望塞鴻、空咽回文。<br>
  ●○○　○○●●　●○●●○<font color="#FF6600">○</font>　●○○　●○●●　●●○　○●○<font color="#FF6600">○</font><br>
  帳衾寒。香消塵滿。博山沈水更誰熏。斷腸也、無聊情味。惟是殢芳樽。<br>
  ●○○　○○○●　●○○●●○<font color="#FF6600">○</font>　●○●　○○○●　○●●○<font color="#FF6600">○</font><br>
  沈吟久。移燈向壁。掩上重門。<br>
  ○○●　○○●●　●●○<font color="#FF6600">○</font></p>
<p>此詞前段起句用韻，第六句減一字作六字句，後段第五句減一字作三字句，與晁詞異。</p>
<p>又一體　雙調一百三十九字，前段十三句六平韻，後段十二句五平韻</p>
<p>張孝祥<br>
  景蕭疏。楚江那更高秋。遠連天、茫茫都是。敗蘆枯蓼汀洲。<br>
  ●○○　●○●●○<font color="#FF6600">○</font>　●○○　○○○●　●○○●○<font color="#FF6600">○</font><br>
  認炊煙、幾家蝸舍。映夕照、一簇漁舟。去國雖遙。寧親漸近。數峰青處是吾州。<br>
  ●○○　●○○●　●●●　●●○<font color="#FF6600">○</font>　●●○○　○○●●　●○○●●○<font color="#FF6600">○</font><br>
  便乘取、波平風靜。荃棹且夷猶。關情有、冥冥去雁。拍拍輕鷗。<br>
  ●○●　○○○●　○●●○<font color="#FF6600">○</font>　○○●　○○●●　●●○<font color="#FF6600">○</font><br>
  忽追思、當年往事。惹起無限羇愁。拄笏朝來多爽氣。秉燭夜永足清遊。<br>
  ●○○　○○●●　●●○●○<font color="#FF6600">○</font>　●●○○○●●　●●●●●○<font color="#FF6600">○</font><br>
  翠袖香寒。朱弦韻悄。無情江水只東流。舵樓晚、清商哀怨。還聽隔船謳。<br>
  ●●○○　○○●●　○○○●●○<font color="#FF6600">○</font>　●○●　○○○●　○●●○<font color="#FF6600">○</font><br>
  無言久。餘霞散綺。煙際帆收。<br>
  ○○●　○○●●　○●○<font color="#FF6600">○</font></p>
<p>此詞前段第十二句七字，後段第三、四句俱不作折腰句法，與晁詞異。</p>
<p>又一體　雙調一百三十九字，前段十四句七平韻，後段十二句五平韻</p>
<p>張翥<br>
  晚山青。一川雲樹冥冥。正參差、煙凝紫翠。斜陽畫出南屏。<br>
  ●○<font color="#FF6600">○</font>　●○○●○<font color="#FF6600">○</font>　●○○　○○●●　○○●●○<font color="#FF6600">○</font><br>
  館娃歸、吳台遊鹿。銅仙去、漢苑飛螢。懷古情多。憑高望極。且將樽酒慰飄零。<br>
  ●○○　○○○●　○○●　●●○<font color="#FF6600">○</font>　○●○●　○○●●　●○○●●○<font color="#FF6600">○</font><br>
  自湖上、愛梅仙遠。鶴夢幾時醒。空留得。六橋疏柳。孤嶼危亭。<br>
  ●○●　●○○●　●●●○<font color="#FF6600">○</font>　○○●　●○○●　○●○<font color="#FF6600">○</font><br>
  待蘇堤、歌聲散盡。更須攜妓西泠。藕花深、雨涼翡翠。菰蒲軟、風弄蜻蜓。<br>
  ●○○　○○●●　●○○●○<font color="#FF6600">○</font>　●○○　●○●●　○○●　○●○<font color="#FF6600">○</font><br>
  澄碧生秋。鬧紅駐景。採菱新唱最堪聽。見一片、水天無際。漁火兩三星。<br>
  ○●○○　●○●●　●○○●●○<font color="#FF6600">○</font>　●●●　●○○●　○●●○<font color="#FF6600">○</font><br>
  多情月。為人留照。未過前汀。<br>
  ○○●　●○○●　●●○<font color="#FF6600">○</font></p>
<p>此詞字句，悉與晁詞同，惟首句用韻異。</p>
<p>又一體　雙調一百三十九字，前段十四句七平韻，後段十三句六平韻</p>
<p>傅按察<br>
  靜中看。迴圈興廢無端。記昔日、淮山隱隱。宛若虎踞龍盤。<br>
  ●○<font color="#FF6600">○</font>　○○○●○<font color="#FF6600">○</font>　●●●　○○●●　●●●●○<font color="#FF6600">○</font><br>
  下樊襄、指揮湘漢。鞭雲騎、圍繞江干。勢不成三。時當混一。過唐之數不為難。<br>
  ●○○　●○○●　○○●　○●○<font color="#FF6600">○</font>　●●○○　○○●●　●○○●●○<font color="#FF6600">○</font><br>
  誰知道、倉皇南渡。半壁幾何間。陳橋驛。孤兒寡婦。久假當還。<br>
  ○○●　○○○●　●●●○<font color="#FF6600">○</font>　○○●　○○●●　●●○<font color="#FF6600">○</font><br>
  掛征帆。龍舟催發。紫宸初捲朝班。禁庭空、土花暈碧。輦路悄、呼喝聲乾。<br>
  ●○<font color="#FF6600">○</font>　○○○●　●○○●○<font color="#FF6600">○</font>　●○○　●○●●　●●●　○●○<font color="#FF6600">○</font><br>
  縱餘得、西湖風景。花柳亦凋殘。去國三千。遊仙一夢。依然天淡夕陽閑。<br>
  ●○●　○○○●　○●●○<font color="#FF6600">○</font>　●●○○　○○●●　○○○●●○<font color="#FF6600">○</font><br>
  昨宵也。一輪明月。還照臨安。<br>
  ●○●　●○○●　○●○<font color="#FF6600">○</font></p>
<p>此體前後段起句俱用韻，後段第六、七、八、九、十句，句法亦與各體異。</p>
<p>又一體　雙調一百三十九字，前段十三句六平韻，後段十二句五平韻</p>
<p>葛立方<br>
  破波光如鏡。雙翼輕舟。對雨餘、重岩疊嶂。何妨影墮清流。<br>
  ●○○○●　○●○<font color="#FF6600">○</font>　●●○　○○●●　○○●●○<font color="#FF6600">○</font><br>
  望芙蕖、渺然如海。張雲錦、掩映汀洲。<br>
  ●○○　●○○●　○○●　●●○<font color="#FF6600">○</font><br>
  出水奇姿。淩波豔態。眼看一葉弄新秋。<br>
  ●●○○　○○●●　●○●●●○<font color="#FF6600">○</font><br>
  恍疑是、金沙池內。玉井認峰頭。花深處、田田葉底。魚戲龜游。<br>
  ●○●　○○○●　●●●○<font color="#FF6600">○</font>　○○●　○○●●　○●○<font color="#FF6600">○</font><br>
  正微涼。西風初度。一彎斜月如鉤。想天津、鵲橋將駕。看寶奩、蛛網初抽。<br>
  ●○○　○○○●　●○○●○<font color="#FF6600">○</font>　●○○　●○○●　●●○　○●○<font color="#FF6600">○</font><br>
  曬腹何堪。穿針無緒。不如溪上少淹留。競笑語追尋。惟有沈醉可忘憂。<br>
  ●●○○　○○○●　●○○●●○<font color="#FF6600">○</font>　●●●○○　○●○○●○<font color="#FF6600">○</font><br>
  憑清唱、一聲檀板。驚起沙鷗。<br>
  ○○●　●○○●　○●○<font color="#FF6600">○</font></p>
<p>此詞前段起句五字，第二句四字，後段第八句五字，第九句七字，與晁詞異。</p>
<p>又一體　雙調一百四十字，前段十四句六仄韻，後段十二句五仄韻</p>
<p>聶冠卿<br>
  想人生。美景良辰堪惜。向其間、賞心樂事。古來難是並得。<br>
  ●○○　●●○○○<font color="#FF6600">●</font>　●○○　●○●●　●○○●●<font color="#FF6600">●</font><br>
  況東城、鳳台沁苑。泛清波、殘照金碧。<br>
  ●○○　●○●●　●○○　○●○<font color="#FF6600">●</font><br>
  露洗華桐。煙菲絲柳。綠陰搖曳。蕩春一色。<br>
  ●●○○　○○○●　●○○●　●○●<font color="#FF6600">●</font><br>
  畫堂迥、玉簪瓊佩。高會盡詞客。清歌久、重燃絳蠟。別就瑤席。<br>
  ●○○　●○○●　○●●○<font color="#FF6600">●</font>　○○●　○○●●　●●○<font color="#FF6600">●</font><br>
  有翩若驚鴻體態。暮為行雨標格。逞朱唇、緩歌妖麗。似聽流鶯亂花隔。<br>
  ●○●○○●●　●○○●○<font color="#FF6600">●</font>　●○○　●○○●　●●○○●○<font color="#FF6600">●</font><br>
  慢舞縈回。嬌鬟低嚲。腰肢纖細困無力。忍分散、彩雲歸後。何處更尋覓。<br>
  ●●○○　○○○●　○○○●●○<font color="#FF6600">●</font>　●○●　●○○●　○●●○<font color="#FF6600">●</font><br>
  休辭醉。明月好花。莫漫輕擲。<br>
  ○○●　○●●○　●●○<font color="#FF6600">●</font></p>
<p>此詞與曹詞，俱用仄韻，為此調之變格，然句讀互異，未可參校作譜。</p>
<p>又一體　雙調一百四十字，前段十六句七仄韻，後段十三句六仄韻</p>
<p>曹勳<br>
  喜雨薰泛景。翠雲低柳。正涼生殿閣。梅潤曉天。暑風時候。<br>
  ●●○●●　●○○<font color="#FF6600">●</font>　●○○●●　○●●○　●○○<font color="#FF6600">●</font><br>
  應乘乾、彩虹流渚。驚電繞、璿霄樞斗。大業輝光。益建火德。梯航四海盡奔走。<br>
  ●○○　●○○●　○●●　○○○<font color="#FF6600">●</font>　●●○○　●●●●　○○●●●○<font color="#FF6600">●</font><br>
  六府煥修。多方平定。寰宇歌元首。凝九有。三辰拱北。萬邦孚佑。<br>
  ●●●○　○○○●　○●○○<font color="#FF6600">●</font>　○●<font color="#FF6600">●</font>　○○●●　●○○<font color="#FF6600">●</font><br>
  對祥煙霽色清和。鳳韶九成儀晝。聽山聲、響傳呼舞。騰紫府、香濃金獸。<br>
  ●○○●●○○　●○●○○<font color="#FF6600">●</font>　●○○　●○○●　○●●　○○○<font color="#FF6600">●</font><br>
  禁御升平。慈闈燕適。褘衣共上玉觴酒。齊奉舜圖。南山同永。合殿備奏。<br>
  ●●○○　○○●●　○○●●●○<font color="#FF6600">●</font>　○●●○　○○○●　●●●<font color="#FF6600">●</font><br>
  祝聖壽。聖壽無疆。兩儀並久。<br>
  ●●<font color="#FF6600">●</font>　●●○○　●○●<font color="#FF6600">●</font></p>
<p>此詞添押兩韻，前後段句讀，亦多與聶詞不同。</p>
</body>
</html>
