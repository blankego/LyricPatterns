<html>
<head>
<title>小鎮西犯</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>小鎮西犯</b></font></div>
<p>唐教坊曲有《鎮西子》，唐樂府亦有《鎮西》七言絕句詩，此蓋以舊曲名，另創新聲也。《樂章集》有兩調，七十一字者，名《小鎮西犯》，七十九字者，名《小鎮西》，或名《鎮西》，俱注仙呂調。</p>
<p>雙調七十一字，前段七句五仄韻，後段八句六仄韻</p>
<p>柳永<br>
  水鄉初禁火。青春未老。芳菲滿、柳汀煙島。波際紅幃縹緲。<br>
  ●○○●●　○○●<font color="#FF6600">●</font>　○○●　●○○<font color="#FF6600">●</font>　○●○○●<font color="#FF6600">●</font><br>
  盡杯盤小。歌祓禊。聲聲諧楚調。<br>
  ●○○<font color="#FF6600">●</font>　○●●　○○○●<font color="#FF6600">●</font><br>
  路繚繞。野橋新市里。花濃妓好。引遊人、競來歡笑。酩酊誰家年少。<br>
  ●○<font color="#FF6600">●</font>　●○○●●　○○●<font color="#FF6600">●</font>　●○○　●○○<font color="#FF6600">●</font>　●●○○○<font color="#FF6600">●</font><br>
  信玉山倒。家何處。落日眠芳草。<br>
  ●●○<font color="#FF6600">●</font>　○○●　●●○○<font color="#FF6600">●</font></p>
<p>按，《樂章集》此名《小鎮西犯》，前段第一、二、三句，後段第一、二、三、四句，與《鎮西》詞同，以下句讀俱異。</p>
<p>又一體　雙調七十九字，前段八句四仄韻，後段九句五仄韻</p>
<p>柳永<br>
  意中有個人。芳顏二八。天然俏、自來奸黠。最奇絕。<br>
  ●○●●○　○○●<font color="#FF6600">●</font>　○○●　●○○<font color="#FF6600">●</font>　●○<font color="#FF6600">●</font><br>
  是笑時、媚靨深深。百態千嬌。再三偎著。再三香滑。<br>
  ●●○　●●○○　●●○○　●○○●　●○○<font color="#FF6600">●</font><br>
  久離缺。夜來魂夢裏。尤花殢雪。分明似、舊家時節。正歡悅。<br>
  ●○<font color="#FF6600">●</font>　●○○●●　○○●<font color="#FF6600">●</font>　○○●　●○○<font color="#FF6600">●</font>　●○<font color="#FF6600">●</font><br>
  被雞聲喚起。一場寂寥。無眠向曉。空有半窗殘月。<br>
  ●○○●●　●○●●　○○●●　○●●○○<font color="#FF6600">●</font></p>
<p>此見《樂章集》，名《小鎮西》，與蔡伸集《鎮西》詞，大同小異。</p>
<p>又一體　雙調七十九字，前段八句五仄韻，後段九句六仄韻</p>
<p>蔡伸<br>
  秋風吹雨。覺重衾寒透。傷心聽、曉鐘殘漏。凝情久。<br>
  ○○○●　●○○○<font color="#FF6600">●</font>　○○●　●○○<font color="#FF6600">●</font>　○○<font color="#FF6600">●</font><br>
  記紅窗夜雪。促膝圍爐。交杯勸酒。如今頓孤歡偶。<br>
  ●○○●●　●●○○　○○●<font color="#FF6600">●</font>　○○●○○<font color="#FF6600">●</font><br>
  念別後。菱花清鏡裏。眉峰暗鬥。想標格、怎禁消瘦。忍回首。<br>
  ●●<font color="#FF6600">●</font>　○○○●●　○○●<font color="#FF6600">●</font>　●○●　●○○<font color="#FF6600">●</font>　●○<font color="#FF6600">●</font><br>
  但雲箋妙墨。鴛錦啼妝。依然似舊。臨風淚沾襟袖。<br>
  ●○○●●　○●○○　○○●<font color="#FF6600">●</font>　○○●○○<font color="#FF6600">●</font></p>
<p>此見《友古集》，名《鎮西》，前段惟第三、四句與柳詞同，後段則句讀悉同，惟第八句多用一韻。</p>
</body>
</html>
