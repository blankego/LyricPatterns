<html>
<head>
<title>浣溪沙慢</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>浣溪沙慢</b></font></div>
<p>調見《片玉集》，亦名《浣溪紗慢》。</p>
<p>雙調九十三字，前段九句五仄韻，後段十句五仄韻</p>
<p>周邦彥<br>
  水竹舊院落。鶯引新雛過。嫩英翠幄。紅杏交榴火。<br>
  ●●●●●　○●○○<font color="#FF6600">●</font>　●○●●　○●○○<font color="#FF6600">●</font><br>
  心事暗卜。葉底尋雙朵。深夜歸青瑣。燈盡酒醒時。曉窗明、釵橫鬢嚲。<br>
  ○●●●　●●○○<font color="#FF6600">●</font>　○●○○<font color="#FF6600">●</font>　○●●○○　●○○　○○●<font color="#FF6600">●</font><br>
  怎生那。被間阻時多。奈愁腸數疊。幽恨萬端。好夢還驚破。<br>
  ●○<font color="#FF6600">●</font>　●●●○○　●○○●●　○●●○　●●○○<font color="#FF6600">●</font><br>
  可怪近來。傳語也無個。莫是瞋人呵。果若是瞋人。卻因何、逢人問我。<br>
  ●●●○　○●●○<font color="#FF6600">●</font>　●●○○<font color="#FF6600">●</font>　●●●○○　●○○　○○●<font color="#FF6600">●</font></p>
<p>此詞《清真集》不載，故方千里、楊澤民、陳允平皆無和詞。前段第二句，坊刻作〔櫻筍新蔬果〕，今依《苕溪詞話》訂正。<br>
</p>
</body>
</html>
