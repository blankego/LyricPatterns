<html>
<head>
<title>長生樂</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>長生樂</b></font> 
</div>
<p>調見《珠玉集》。</p>
<p>雙調七十五字，前段八句五平韻，後段六句四平韻</p>
<p>晏殊<br>
  玉露金風月正圓。台榭早涼天。畫堂佳會。組繡列芳筵。<br>
  ●●○○●●<font color="#FF6600">○</font>　⊙●●○<font color="#FF6600">○</font>　●○○●　●●●○<font color="#FF6600">○</font><br>
  洞府星辰龜鶴。福壽來添。歡聲喜色。同入金爐泛濃煙。<br>
  ●●○○○●　⊙●○<font color="#FF6600">○</font>　○○◎●　⊙●○○●○<font color="#FF6600">○</font><br>
  清歌妙舞。急管繁弦。榴花滿酌觥船。人盡祝、富貴又長年。<br>
  ○○●●　●●○<font color="#FF6600">○</font>　○○●●○<font color="#FF6600">○</font>　○●●　●●●○<font color="#FF6600">○</font><br>
  莫教紅日西晚。留著醉神仙。<br>
  ●○○●○●　⊙◎●○<font color="#FF6600">○</font></p>
<p>晏詞二首，大同小異，其前段結句，例作拗句。又，前段第六句，舊本作〔來添福壽〕，應作〔福壽來添〕方合，觀別首〔飄散歌聲〕，聲字用韻可證。譜內可平可仄，即參下詞。</p>
<p>又一體　雙調七十五字，前段八句四平韻，後段六句四平韻</p>
<p>晏殊<br>
  閬苑神仙平地見。碧海架蓬瀛。洞門相向。倚金鋪微明。<br>
  ●●○○○●●　●●●○<font color="#FF6600">○</font>　●○○●　●○○○<font color="#FF6600">○</font><br>
  處處天花撩亂。飄散歌聲。裝真筵壽。賜與流霞滿瑤觥。<br>
  ●●○○○●　○●○<font color="#FF6600">○</font>　○○○●　●●○○●○○<br>
  紅鸞翠節。紫鳳銀笙。玉女雙來近彩雲。隨步朝夕拜三清。<br>
  ○○●●　●●○<font color="#FF6600">○</font>　●●○○●●<font color="#FF6600">○</font>　○●○●●○<font color="#FF6600">○</font><br>
  為傳王母金籙。祝千歲長生。<br>
  ●○○●○●　●○●○<font color="#FF6600">○</font></p>
<p>此與前詞同，惟前段起句不用韻，後段第三、四句俱七字異。<br>
  <br>
  ▲晏殊，閬苑神仙平地見一首，裝真延壽句，延誤作筵 <br>
</p>
</body>
</html>
