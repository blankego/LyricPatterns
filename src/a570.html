<html>
<head>
<title>八節長歡</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<p align="center"><b><font color="#FF6600" size="+3" face="標楷體">八節長歡</font></b></p>
<p>調見《東堂詞》。</p>
<p>雙調九十八字，前段九句五平韻，後段八句五平韻</p>
<p>毛滂<br>
  名滿人間。記黃金殿。舊試清閒。才高鸚鵡賦。風凜惠文冠。<br>
  ⊙●○<font color="#FF6600">○</font>　●○○●　●●○<font color="#FF6600">○</font>　○○⊙◎●　○●●○<font color="#FF6600">○</font><br>
  波濤何處試蛟鱷。到白頭、猶守溪山。且做龔黃樣度。留與人看。<br>
  ○○○●●○◎　●◎○　⊙●○<font color="#FF6600">○</font>　●●○○●●　⊙●○<font color="#FF6600">○</font><br>
  桃溪柳曲陰圓。離唱斷、旌旗卻捲春還。<br>
  ○○●●○<font color="#FF6600">○</font>　○●●　○○●●○<font color="#FF6600">○</font><br>
  襦胯寄餘溫。雙石畔、惟聞吏膽長寒。詩翁去。誰細繞、屈曲欄杆。<br>
  ○●●○○　○◎●　⊙○●●○<font color="#FF6600">○</font>　○⊙●　⊙●◎　●●○<font color="#FF6600">○</font><br>
  從今後、南來幽夢。應隨月度雲端。<br>
  ○○●　○○○●　○⊙●●○<font color="#FF6600">○</font></p>
<p>此詞平仄參下毛詞別首，惟前段第八句句法不同，因不參校。</p>
<p>又一體　雙調九十九字，前段九句五平韻，後段八句五平韻</p>
<p>毛滂<br>
  澤國秋深。繡楹天近。坐久魂清。溪山繞樽酒。雲霧浥衣襟。<br>
  ●●○<font color="#FF6600">○</font>　●○○●　●●○<font color="#FF6600">○</font>　○○●○●　○●●○<font color="#FF6600">○</font><br>
  餘霞孤雁送鄉愁。寄寒閨、一點離心。杜陵老、兩峰秀處。短髮疏巾。<br>
  ○○○●●○○　●○○　●●○<font color="#FF6600">○</font>　●○●　●○●●　●●○<font color="#FF6600">○</font><br>
  佳人為折寒英。羅袖濕、真珠露冷鈿金。<br>
  ○○●●○<font color="#FF6600">○</font>　○●●　○○●●○<font color="#FF6600">○</font><br>
  幽豔為誰妍。東籬下、卻教醉倒淵明。君但飲。莫覷他、落日蕪城。<br>
  ○●●○○　○○●　●○●●○<font color="#FF6600">○</font>　○●●　●●○　●●○<font color="#FF6600">○</font><br>
  從教夜、龍山明月。端的更解留人。<br>
  ○○●　○○○●　○●●●○<font color="#FF6600">○</font></p>
<p>此與前詞同，惟前段第八句添一字異。</p>
</body>
</html>
