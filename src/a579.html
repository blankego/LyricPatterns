<html>
<head>
<title>舞楊花</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>舞楊花</b></font></div>
<p>宋張端義《貴耳集》云：慈甯殿賞牡丹，時椒房受冊，三殿極歡，上洞達音律，自製曲，賜名《舞楊花》，停觴命小臣賦詞，俾貴人歌以侑玉卮為壽，左右皆呼萬歲。按，此詞載康與之樂府，或與之應制擬作也。</p>
<p>雙調九十八字，前段八句五平韻，後段九句五平韻</p>
<p>康與之<br>
  牡丹半坼初經雨。雕檻翠幕朝陽。困倚東風。羞謝了群芳。<br>
  ●○●●○○●　○●●●○<font color="#FF6600">○</font>　●●○○　○●●○<font color="#FF6600">○</font><br>
  洗煙凝露向清曉。步瑤台、月底霓裳。輕笑淡拂宮黃。淺擬飛燕新妝。<br>
  ●○○●●○●　●○○　●●○<font color="#FF6600">○</font>　○●●●○<font color="#FF6600">○</font>　●●○●○<font color="#FF6600">○</font><br>
  楊柳啼鴉晝永。正秋千庭館。風絮池塘。三十六宮。簪豔粉濃香。<br>
  ○●○○●●　●○○○●　○●○<font color="#FF6600">○</font>　○●●○　○●●○<font color="#FF6600">○</font><br>
  慈甯玉殿慶清賞。占東君、誰比君王。良夜萬燭熒煌。影裏留住年光。<br>
  ○○●●●○●　●○○　○●○<font color="#FF6600">○</font>　○●●●○<font color="#FF6600">○</font>　●●○●○<font color="#FF6600">○</font></p>
<p>此調止有此詞，無別首可校。前段第四句、後段第五句，作上一下四句法，前段第五句、後段第六句第五字，必用仄聲字，方成拗體，填者辨之。<br>
</p>
</body>
</html>
