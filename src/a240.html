<html>
<head>
<title>紅窗聽</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>紅窗聽</b></font></div>
<p>柳永詞注：仙呂調。一名《紅窗睡》。</p>
<p>雙調五十三字，前段四句三仄韻，後段五句三仄韻</p>
<p>晏殊<br>
  淡薄梳妝輕結束。天付與、臉紅眉綠。連環書素傳情久。許雙飛同宿。<br>
  ◎●○○○●<font color="#FF6600">●</font>　⊙●●　●○○<font color="#FF6600">●</font>　⊙○○●○○●　●○○○<font color="#FF6600">●</font><br>
  一晌無端分比目。誰知道、風前月底。相看未足。此心終擬。覓鸞弦重續。<br>
  ●●○○○●<font color="#FF6600">●</font>　○○●　○○●●　○○●<font color="#FF6600">●</font>　●○○●　●○○⊙<font color="#FF6600">●</font></p>
<p>此調只此一體，有晏詞別首及柳永詞可校。按，晏詞別首，前段第二句〔彼此有萬重心訴〕，亦七字句，柳詞，前段第二句〔舉措有許多端正〕，正與此同，汲古閣本多一〔峰〕字者誤。至晏詞別首兩結句，〔隔桃源無處〕、〔託鴛鴦飛去〕，柳詞兩結句，〔表溫柔心性〕、〔卻冤人薄倖〕，俱作上一下四句法。柳詞，前段起句〔如削肌膚紅玉瑩〕，如字平聲；第三句〔二年三歲同鴛寢〕，二字仄聲，譜內據之。若前段第二句之〔天〕字可仄、後段結句之〔重〕字可仄，亦本柳詞，詳見本詞注中。<br>
</p>
</body>
</html>
