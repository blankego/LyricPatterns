<html>
<head>
<title>紫萸香慢</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>紫萸香慢</b></font></div>
<p>調見鳳林書院元詞，姚雲文自度腔。因詞有〔紫萸一枝傳賜〕句，取以為名。</p>
<p>雙調一百十四字，前段十句四平韻，後段十二句七平韻</p>
<p>姚雲文<br>
  近重陽、偏多風雨。絕憐此日暄明。問秋香濃未。待攜客。出西城。<br>
  ●○○　○○○●　●○●●○<font color="#FF6600">○</font>　●○○○●　●○●　●○<font color="#FF6600">○</font><br>
  正自羈懷多感。怕荒台高處。更不勝情。<br>
  ●●○○○●　●○○○●　●●○<font color="#FF6600">○</font><br>
  向樽前、又憶漉酒插花人。只座上、已無老兵。<br>
  ●○○　●●●●●○○　●●●　●○●<font color="#FF6600">○</font><br>
  淒清。淺醉還醒。愁不肯、與詩平。記長楸走馬。雕弓笮柳。前事休評。<br>
  ○<font color="#FF6600">○</font>　●●○<font color="#FF6600">○</font>　○●●　●○<font color="#FF6600">○</font>　●○○●●　○○●●　○●○<font color="#FF6600">○</font><br>
  紫萸一枝傳賜。夢誰到、漢家陵。<br>
  ●○●○○●　●○●　●○<font color="#FF6600">○</font><br>
  盡烏紗、便隨風去。要天知道。華髮如此星星。歌罷涕零。<br>
  ●○○　●○○●　●○○●　○●○●○<font color="#FF6600">○</font>　○●●<font color="#FF6600">○</font></p>
<p>此姚自製詞，無他詞可校。</p>
</body>
</html>
