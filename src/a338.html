<html>
<head>
<title>握金釵</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>握金釵</b></font></div>
<p>《梅苑》無名氏詞，名《戛金釵》。</p>
<p>雙調六十四字，前後段各七句，四仄韻</p>
<p>呂渭老<br>
  風日困花枝。晴峰自相趁。晚來紅淺香盡。整頓腰肢暈殘粉。<br>
  ⊙●●○○　○○●○<font color="#FF6600">●</font>　●○○●○<font color="#FF6600">●</font>　◎●○○●○<font color="#FF6600">●</font><br>
  弦上語。夢中人。天外信。<br>
  ○●●　●○○　○●<font color="#FF6600">●</font><br>
  青杏已成雙。新樽薦櫻筍。為誰一和銷損。數著佳期又不穩。<br>
  ○●●○○　○○●○<font color="#FF6600">●</font>　●○◎●○<font color="#FF6600">●</font>　◎●○○●◎<font color="#FF6600">●</font><br>
  春去也。怎當他。清晝永。<br>
  ○●●　●○○　○●<font color="#FF6600">●</font></p>
<p>此詞前後段第二、三、四句，例作拗句，呂詞二首皆然。若《梅苑》詞，則惟第四句作拗體，故不參校平仄。按，呂詞別首，前段起句〔向晚小妝勻〕，向字仄聲；第四句〔開盡繁花又春晚〕，開字平聲；後段第三句〔見來無計拘管〕，無字平聲；第四句〔心似芭蕉乍舒展〕，心字、舒字俱平聲。譜內可平可仄據此。</p>
<p>又一體　雙調六十四字，前後段各六句，四仄韻</p>
<p>《梅苑》無名氏<br>
  梅蕊破春寒。春來何太早。輕傅粉、向人先笑。<br>
  ○●●○○　○○○●<font color="#FF6600">●</font>　○●●　●○○<font color="#FF6600">●</font><br>
  比並年時較些少。愁底事。十分清瘦了。<br>
  ●●○○●○<font color="#FF6600">●</font>　○●●　●○○●<font color="#FF6600">●</font><br>
  影靜野塘空。香寒霜月曉。風韻減、酒醒花老。<br>
  ●●●○○　○○○●<font color="#FF6600">●</font>　○●●　●○○<font color="#FF6600">●</font><br>
  可煞多情要人道。疏竹外。一枝斜更好。<br>
  ●●○○●○<font color="#FF6600">●</font>　○●●　●○○●<font color="#FF6600">●</font></p>
<p>此與呂詞同，惟前後段第三句，俱添一字，作上三下四句法，第六、七句俱減一字，作五字一句異。<br>
</p>
</body>
</html>
