<html>
<head>
<title>薄媚</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>薄媚</b></font></div>
<p>唐教坊大曲名。《樂府雅府》注：道宮。</p>
<p>董穎</p>
<p>入破第一</p>
<p>董穎<br>
  窣湘裙。搖漢佩。步步香風起。斂雙娥。論時事。蘭心巧會君意。<br>
  ●○○　○●<font color="#3333FF">●</font>協●●○○<font color="#3333FF">●</font>協●○○　●○<font color="#3333FF">●</font>協○○●●○<font color="#3333FF">●</font>協<br>
  殊珍異寶。猶自朝臣未與。妾何人、被此隆恩。雖令效死。奉嚴旨。<br>
  ○○●●　○●○○●<font color="#3333FF">●</font>協●○○　●●○○　○○●<font color="#3333FF">●</font>協●○<font color="#3333FF">●</font>協<br>
  隱約龍姿欣悅。重把甘言說。辭俊雅。質娉婷。天教汝、眾美兼備。<br>
  ●●○○○●　○●○○●　○●●　●○○　○○●　●●○<font color="#3333FF">●</font>協<br>
  聞吳重色。憑汝和親。應為靖邊陲。將別金門。俄揮粉淚。靚妝洗。<br>
  ○○●●　○●○○　○●●○<font color="#FF6600">○</font>　○●○○　○○●<font color="#3333FF">●</font>協●○<font color="#3333FF">●</font>協</p>
<p>第二虛催</p>
<p>董穎<br>
  飛雲駛。香車故國難回睇。芳心漸搖。迤邐吳都繁麗。<br>
  ○○<font color="#3333FF">●</font>協○○●●○○<font color="#3333FF">●</font>協○○●○　○●○○○<font color="#3333FF">●</font>協<br>
  忠臣子胥。預知道。為邦崇諫言先啟。願勿容其至。周亡褒姒。商傾妲己。<br>
  ○○●○　●○●　○○○●○○<font color="#3333FF">●</font>協●●○○<font color="#3333FF">●</font>協○○○<font color="#3333FF">●</font>協○○●<font color="#3333FF">●</font>協<br>
  吳王卻嫌胥逆耳。才經眼、便深恩愛。東風暗綻嬌蕊。彩鸞翻妒伊。<br>
  ○○●○○●<font color="#3333FF">●</font>協○○●　●○○●　○○●●○<font color="#3333FF">●</font>協●○○●<font color="#FF6600">○</font><br>
  得取次、於飛共戲。金屋看承。他宮盡廢。<br>
  ●●●　○○●<font color="#3333FF">●</font>協○●○○　○○●<font color="#3333FF">●</font>協</p>
<p>第三袞遍</p>
<p>董穎<br>
  華宴夕。燈搖醉。粉菡萏。籠蟾桂。揚翠袖。含風舞。輕妙處。驚鴻態。<br>
  ○●●　○○<font color="#3333FF">●</font>協●●●　○○<font color="#3333FF">●</font>協○●●　○○●　○●●　○○<font color="#3333FF">●</font>協<br>
  分明是。瑤台瓊榭。閬苑蓬壺。景盡移此地。花繞仙步。鶯隨管吹。<br>
  ○○<font color="#3333FF">●</font>協○○○●　●●○○　●●○●<font color="#3333FF">●</font>協○●○●　○○●<font color="#3333FF">●</font>協<br>
  寶帳暖留春。百和馥郁融鴛被。銀漏永。楚雲濃。三竽日、猶褪霞衣。<br>
  ●●●○○　●●●●○○<font color="#3333FF">●</font>協○●●　●○○　○○●　○●○<font color="#FF6600">○</font><br>
  宿酲輕涴。嗅宮花。雙帶繫。合同心時。波下比目。深憐到底。<br>
  ●○○●　●○○　○●<font color="#3333FF">●</font>協●○○<font color="#FF6600">○</font>　○●●●　○○●<font color="#3333FF">●</font>協</p>
<p>第四催拍</p>
<p>董穎<br>
  耳盈絲竹。眼搖珠翠。迷樂事。宮闈內。爭知。漸國勢陵夷。<br>
  ●○○●　●○○<font color="#3333FF">●</font>協○●<font color="#3333FF">●</font>協○○<font color="#3333FF">●</font>協○<font color="#FF6600">○</font>　●●●○<font color="#FF6600">○</font><br>
  奸臣獻佞。轉恣奢淫。天譴歲屢饑。從此萬姓離心解體。越遣使。<br>
  ○○●●　●●○○　○●●●<font color="#FF6600">○</font>　○●●●○○●<font color="#3333FF">●</font>協●●<font color="#3333FF">●</font>協<br>
  陰窺虛實。蚤夜營邊備。兵未動。子胥存。雖堪伐。尚畏忠義。<br>
  ○○○●　●●○○<font color="#3333FF">●</font>協○●●　●○○　○○●　●●○<font color="#3333FF">●</font>協<br>
  斯人既戮。又且嚴兵捲土。赴黃池觀釁。種蠡方雲可矣。<br>
  ○○●●　●●○○●●　●○○○●　●●○○●<font color="#3333FF">●</font>協</p>
<p>第五袞遍</p>
<p>董穎<br>
  機有神。征鼙一鼓。萬里襟喉地。庭喋血。誅留守。憐屈服。斂兵還。危如此。<br>
  ○●○　○○●●　●●○○<font color="#3333FF">●</font>協○●●　○○●　○●●　●○○　○○<font color="#3333FF">●</font>協<br>
  當除禍本。重結人心。爭奈竟荒迷。戰骨方埋。靈旗又指。<br>
  ○○●●　○●○○　○●●○<font color="#FF6600">○</font>　●●○○　○○●<font color="#3333FF">●</font>協<br>
  勢連敗。柔荑攜泣。不忍相拋棄。身在兮、心先死。宵奔兮、兵已前圍。<br>
  ●○●　○○○●　●●○○<font color="#3333FF">●</font>協○●○　○○<font color="#3333FF">●</font>協○○○　○●○<font color="#FF6600">○</font><br>
  謀窮計盡。唳鶴啼猿。聞處分外悲。丹穴縱近。誰容再歸。<br>
  ○○●●　●●○○　○●●●○　○●●●　○○●<font color="#FF6600">○</font></p>
<p>第六歇拍</p>
<p>董穎<br>
  哀誠屢吐。甬東分賜。垂暮日。置荒隅。心知愧。寶鍔紅委。<br>
  ○○●●　●○○<font color="#3333FF">●</font>協○●●　●○○　○○<font color="#3333FF">●</font>協●●○<font color="#3333FF">●</font>協<br>
  鸞存鳳去。辜負恩憐。情不似虞姬。尚望論功。榮還故里。<br>
  ○○●●　○●○○　○●●○<font color="#FF6600">○</font>　●●●○　○○●<font color="#3333FF">●</font>協<br>
  降令日。吳亡赦汝。越與吳何異。吳正怨。越方疑。從公論便去妖類。<br>
  ●●●　○○●●　●●○○<font color="#3333FF">●</font>協○●●　●○○　○○●●●○<font color="#3333FF">●</font>協<br>
  娥眉宛轉。竟殞鮫綃。香骨委塵泥。渺渺姑蘇。荒蕪鹿戲。<br>
  ○○●●　●●○○　○●●○<font color="#FF6600">○</font>　●●○○　○○●<font color="#3333FF">●</font>協</p>
<p>第七煞哀</p>
<p>董穎<br>
  王公子。青春更才美。風流慕連理。耶溪一日。悠悠回首凝思。<br>
  ○○<font color="#3333FF">●</font>協○○●○<font color="#3333FF">●</font>協○○●○<font color="#3333FF">●</font>協○○●●　○○○●○<font color="#FF6600">○</font>　<br>
  雲鬟煙鬢。玉佩霞裙。依約露妍姿。送目驚喜。俄迂玉趾。同仙騎。<br>
  ○○○●　●●○○　○●●○<font color="#FF6600">○</font>　●●○<font color="#3333FF">●</font>協○○●<font color="#3333FF">●</font>協○○<font color="#3333FF">●</font>協<br>
  洞府歸去。簾櫳窈窕戲魚水。正一點犀通。遽別恨何已。<br>
  ●●○●　○○●●●○<font color="#3333FF">●</font>協●●●○○　●●●○<font color="#3333FF">●</font>協<br>
  媚魄千載。教人屬意。況當時。金殿裏。<br>
  ●●○●　○○●<font color="#3333FF">●</font>協●○<font color="#FF6600">○</font>　○●<font color="#3333FF">●</font>協</p>
<p>排遍第八</p>
<p>董穎<br>
  怒潮捲雪。巍岫布雲。越襟吳帶如斯。有客經遊。月伴風隨。直盛世。<br>
  ●○●●　○●●○　●○○●○<font color="#FF6600">○</font>　●●○○　●●○<font color="#FF6600">○</font>　●●<font color="#3333FF">●</font>協<br>
  觀此江山美。合放懷、何事卻興悲。不為回頭。舊谷天涯。<br>
  ○●○○<font color="#3333FF">●</font>協●●○　○●●○<font color="#FF6600">○</font>　●●○○　●●○<font color="#FF6600">○</font><br>
  為想前君事。越王嫁禍獻西施。吳即中深機。闔廬死。有遺誓。勾踐心誅夷。<br>
  ●●○○<font color="#3333FF">●</font>協●○●●●○<font color="#FF6600">○</font>　○●●○<font color="#FF6600">○</font>　●○<font color="#3333FF">●</font>協●○<font color="#3333FF">●</font>協○●●○<font color="#FF6600">○</font>　<br>
  吳未干戈出境。倉卒越兵。投怒夫差。鼎沸鯨鯢。越遭勍敵。可憐無計脫重圍。<br>
  ○●○○●●　○●●○　○●○<font color="#FF6600">○</font>　●●○<font color="#FF6600">○</font>　●○○●　●○○●●○<font color="#FF6600">○</font><br>
  歸路茫然。城郭丘墟。飄泊稽山裏。旅魂暗逐戰塵飛。天日慘無輝。<br>
  ○●○○　○●○○　○●○○<font color="#3333FF">●</font>協●○●●●○<font color="#FF6600">○</font>　○●●○<font color="#FF6600">○</font></p>
<p>排遍第九</p>
<p>董穎<br>
  自念平生。英氣淩雲。凜然萬里宣威。那知此際。熊虎塗窮。來伴麋鹿早棲。<br>
  ●●○○　○●○○　●○●●○<font color="#FF6600">○</font>　●○●<font color="#3333FF">●</font>協○●○○　○●○●○<font color="#FF6600">○</font><br>
  既甘臣妾猶不許。何為計。爭若都燔寶器。盡誅吾妻子。<br>
  ●○○●○●●　○○<font color="#3333FF">●</font>協○●○○●<font color="#3333FF">●</font>協●○○○<font color="#3333FF">●</font>協<br>
  徑將死戰決雄雌。天意恐憐之。偶聞太宰。正擅權、貪賂市恩私。<br>
  ●○●●●○<font color="#FF6600">○</font>　○●●○<font color="#FF6600">○</font>　●○●●　●●○　○●●○<font color="#FF6600">○</font><br>
  因將寶玩獻誠。雖脫霜戈。石室囚繫。憂嗟又經時。恨不如巢燕自由歸。<br>
  ○○●●●○　○●○○　●●○<font color="#3333FF">●</font>協○○●○<font color="#FF6600">○</font>　●●○○●●○<font color="#FF6600">○</font><br>
  殘月朦朧。寒雨蕭蕭。有血都成淚。備嘗險厄返邦畿。冤憤刻肝脾。<br>
  ○●○○　○●○○　●●○○<font color="#3333FF">●</font>協●○●●●○<font color="#FF6600">○</font>　○●●○<font color="#FF6600">○</font></p>
</body>
</html>
