<html>
<head>
<title>氐州第一</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>氐州第一</b></font></div>
<p>調始《清真樂府》，一名《熙州摘遍》。</p>
<p>雙調一百二字，前段十一句四仄韻，後段九句五仄韻</p>
<p>周邦彥<br>
  波落寒汀。村渡向晚。遙看數點帆小。亂葉翻鴉。驚風破雁。天角孤雲縹緲。<br>
  ○●○○　○◎●●　○○●●○<font color="#FF6600">●</font>　●●○○　○○◎●　○●○○◎<font color="#FF6600">●</font><br>
  官柳蕭疏。甚尚掛、微微殘照。景物關情。川途換目。頓來催老。<br>
  ○●○○　●●●　○○○<font color="#FF6600">●</font>　◎●○○　⊙○◎●　●○○<font color="#FF6600">●</font><br>
  漸解狂朋歡意少。奈猶被、思牽情繞。座上琴心。機中錦字句覺最縈懷抱。<br>
  ●●⊙○○●<font color="#FF6600">●</font>　◎⊙●　◎○○<font color="#FF6600">●</font>　●●○○　○○●●　●●○○<font color="#FF6600">●</font><br>
  也知人、懸望久。薔薇謝、歸來一笑。欲夢高唐。未成眠、霜空已曉。<br>
  ●○○　⊙●●　○○●　○○●<font color="#FF6600">●</font>　●●○○　●○○　○○●<font color="#FF6600">●</font></p>
<p>此調創自此詞，方千里、趙文、邵享貞詞，俱照此填。惟陳詞句讀小異，故另列一體。按，趙詞，前段第六句〔當日文星高照〕，高字平聲；楊詞，第九句〔情態方濃〕，情字平聲；方詞，後段第一句〔倦客自歎情興少〕，自字仄聲；趙詞，第二句〔漫獵較、逢場一笑〕，獵字仄聲，逢字平聲；楊詞，第六句〔但多才、強傅粉〕，強字仄聲。譜內可平可仄據此，餘參陳詞。楊詞，前段第三句〔佳人就中嬌小〕，後段起句〔閬苑春回花枝小〕，中字、枝字俱平聲，查宋詞此字，無用平聲者，故不注可平。趙詞，後段第二句，〔一〕字入聲，以入作平，亦不注可仄。方詞，後段起句，〔歎〕字平聲，不可誤認仄聲。</p>
<p>又一體　雙調一百二字，前段十一句四仄韻，後段九句六仄韻</p>
<p>陳允平<br>
  閑倚江樓。涼生半臂。天高過雁來小。紫芡波寒。青蕪煙淡。南浦雲帆縹緲。<br>
  ○●○○　○○●●　○○●●○<font color="#FF6600">●</font>　●●○○　○○○●　○●○○●<font color="#FF6600">●</font><br>
  潮帶離愁去。冉冉夕陽空照。寂寞東籬。白衣人遠。漸黃花老。<br>
  ○●○○●　●●●○○<font color="#FF6600">●</font>　●●○○　●○○●　●○○<font color="#FF6600">●</font><br>
  見說西湖鷗鷺少。孤山路、醉魂飛繞。荻蟹初肥。蓴鱸更美。盡酒懷詩抱。<br>
  ●●○○○●<font color="#FF6600">●</font>　○○●　●○○<font color="#FF6600">●</font>　●●○○　○○●●　●●○○<font color="#FF6600">●</font><br>
  待南枝、春信早。巡簷對、梅花索笑。月落烏啼。漸霜天、鐘殘夢曉。<br>
  ●○○　○●<font color="#FF6600">●</font>　○○●　○○●<font color="#FF6600">●</font>　●●○○　●○○　○○●<font color="#FF6600">●</font></p>
<p>此和周詞也。前段第七句五字，第八句六字，後段第七句多押一韻異。</p>
<p>&nbsp; </p>
</body>
</html>
