<html>
<head>
<title>歸字謠</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="left">
  <p align="center"><b><font face="標楷體" size="+3" color="#FF6600">歸字謠</font></b></p>
  <p> <br>
    蔡伸詞名《蒼梧謠》。周玉晨詞名《十六字令》。袁去華詞亦名《歸字謠》。有刻《歸梧謠》者，誤。</p>
</div>
<p align="left">單調十六字，四句三平韻</p>
<p align="left">張孝祥<br>
  歸。獵獵薰風捲繡旗。攔教住。重舉送行杯。<br>
  <font color="#FF6600">○</font>　◎●○○◎●<font color="#FF6600">○</font>　○○●　⊙●●○<font color="#FF6600">○</font> 
</p>
<p align="left">按，張孝祥詞三首，皆以歸字起韻。蔡伸詞以天字起韻，袁去華詞亦以歸字起韻，皆一字句也。元天機余錦周玉晨詞：〔眠，月影穿窗白玉錢。無人弄，移過枕函邊。〕本以一字句起，《詞綜》及《草堂別集》，誤〔眠〕字為〔明〕，遂以〔明月影〕三字為起句者，誤。按，張詞別首第二句：〔十萬人家兒樣啼〕，兒字平聲。蔡伸詞第二句：〔休使圓蟾照客眠〕，休字平聲。第四句：〔桂影自嬋娟〕，桂字仄聲。譜內可平可仄據此。
</p>
<p align="left"></p>
</body>
</html>
