<html>
<head>
<title>a428</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>瑤階草</b></font></div>
<p>調見《書舟詞》。</p>
<p>雙調八十字，前段八句四仄韻，後段九句六仄韻</p>
<p>程垓<br>
  空山子規叫。月破黃昏冷。簾幕風輕。綠暗紅又盡。<br>
  ○○●○●　●●○○<font color="#FF6600">●</font>　○●○○　●●○●<font color="#FF6600">●</font><br>
  自從別後。粉消香減。一春成病。那堪晝閑日永。<br>
  ●○●●　●○○●　●○○<font color="#FF6600">●</font>　●○●○●<font color="#FF6600">●</font><br>
  恨難整。起來無語。綠萍破處池光淨。悶理殘妝。照花獨自憐瘦影。<br>
  ●○<font color="#FF6600">●</font>　●○○●　●○●●○○<font color="#FF6600">●</font>　●●○○　●○●●○●<font color="#FF6600">●</font><br>
  睡來又怕。飲來越醉。醒來卻悶。看誰似我孤另。<br>
  ●○●●　●○●<font color="#FF6600">●</font>　●○●<font color="#FF6600">●</font>　○○●●○<font color="#FF6600">●</font></p>
<p>《花草粹編》本，前段第三句，作〔又還簾幕風輕〕，多二字，後段第八句，作〔醒來越悶〕，今從本集訂正。其字句平仄，無別首宋詞可校。<br>
</p>
</body>
</html>
