<html>
<head>
<title>祭天神</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>祭天神</b></font></div>
<p>調見柳永《樂章集》，八十四字詞注中呂調，八十五字詞注歇指調。</p>
<p>雙調八十四字，前段六句四仄韻，後段九句四仄韻</p>
<p>柳永<br>
  歎笑歌筵席輕拋嚲。背孤城、幾舍煙村停畫舸。<br>
  ●●○○●○○<font color="#FF6600">●</font>　●○○　●●○○○●<font color="#FF6600">●</font><br>
  更深釣叟歸來。數點殘燈火。被連綿宿酒醺醺。愁無那。<br>
  ○○●●○○　●●○○<font color="#FF6600">●</font>　●○○●●○○　○○<font color="#FF6600">●</font><br>
  寂寞擁、重衾臥。又聞得、行客扁舟過。蓬窗近。蘭棹急。好夢還驚破。<br>
  ●●●　○○<font color="#FF6600">●</font>　●○●　○●○○<font color="#FF6600">●</font>　○○●　○●●　●●○○<font color="#FF6600">●</font><br>
  念生平、單棲蹤跡。多感情懷。到此厭厭。向曉披衣坐。<br>
  ●○○　○○○●　○●○○　●●○○　●●○○<font color="#FF6600">●</font></p>
<p>此詞《樂章集》注中呂調，為夾鐘之羽聲，與歇指調為林鐘之商聲者不同，故兩詞句讀各異，且宋元人亦無填此調者，其平仄當依之。</p>
<p>又一體　雙調八十五字，前段七句四仄韻，後段七句三仄韻</p>
<p>柳永<br>
  憶繡衾相向輕輕語。屏山掩、紅蠟長明。金獸盛熏蘭炷。<br>
  ●●○○●○○<font color="#FF6600">●</font>　○○●　○●○○　○●●○○<font color="#FF6600">●</font><br>
  何期到此。酒態花情頓辜負。愁腸斷、還是黃昏。那更滿庭風雨。<br>
  ○○●●　●●○○●○<font color="#FF6600">●</font>　○○●　○●○○　●●●○○<font color="#FF6600">●</font><br>
  聽空階和漏。碎聲斗滴愁眉聚。算伊還共誰人。爭知此冤苦。<br>
  ●○○○●　●○●●○○<font color="#FF6600">●</font>　●○○●○○　○○●○<font color="#FF6600">●</font><br>
  念千里煙波。迢迢前約。舊歡省、一向無心緒。<br>
  ●○●○○　○○○●　●○●　●●○○<font color="#FF6600">●</font></p>
<p>此與〔歎笑歌〕詞，截然不同，其宮調亦別，因調名同，故為類列。<br>
  <br>
  ▲柳永詞，後一首舊歡慵省句，落慵字，應從宋本增 </p>
</body>
</html>
