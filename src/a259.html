<html>
<head>
<title>一七令</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>一七令</b></font></div>
<p>按，計敏夫《唐詩紀事》：白樂天分司東洛，朝賢悉會興化池亭送別，酒酣，各請一字至七字詩，以題為韻，後遂沿為詞調。</p>
<p>單調五十五字，十三句，七平韻</p>
<p>白居易<br>
  詩。綺美。瑰奇。明月夜。落花時。能助歡笑。亦傷別離。調清金石怨。<br>
  <font color="#FF6600">○</font>　◎●　○<font color="#FF6600">○</font>　○◎●　●○<font color="#FF6600">○</font>　○◎⊙●　◎⊙◎<font color="#FF6600">○</font>　◎○○●●　<br>
  吟苦鬼神悲。天下只應我愛。世間惟有君知。<br>
  ⊙●●○<font color="#FF6600">○</font>　⊙●●○◎●　◎○⊙●○<font color="#FF6600">○</font><br>
  自從都尉別蘇句。便到司空送白辭。<br>
  ◎⊙⊙◎◎⊙●　◎◎⊙⊙●◎<font color="#FF6600">○</font></p>
<p>按，魏扶詩，亦以一字起，不疊韻，與此同。惟第七句〔風塵遠遊〕，風字平聲；第八句〔巴猿啼不住〕，巴字平聲；第九句〔谷水咽還流〕，谷字仄聲；第十句〔送客沮舟入浦〕，送字仄聲；第十二句、十三句〔煙波早晚長羈旅，弦管終年樂五侯〕，煙字、弦字俱平聲，早字仄聲。譜內可平可仄據此，其餘參下平聲韻張詞。</p>
<p>又一體　單調五十五字，十三句，七仄韻</p>
<p>韋式<br>
  竹。臨池。似玉。裛露靜。和煙綠。抱節寧改。貞心自束。渭曲種偏多。<br>
  <font color="#FF6600">●</font>　⊙○　◎<font color="#FF6600">●</font>　●◎◎　○⊙<font color="#FF6600">●</font>　●●○●　○○●<font color="#FF6600">●</font>　◎◎●⊙○<br>
  王家看不足。仙仗正驚龍化。美實當從鳳熟。<br>
  ○⊙○◎<font color="#FF6600">●</font>　○◎●⊙○●　◎●○○●<font color="#FF6600">●</font><br>
  唯愁吹作別離聲。回首駕驂舞陣速。<br>
  ⊙○⊙●●○○　○●●○◎●<font color="#FF6600">●</font></p>
<p>此與平韻體同，其可平可仄，參下仄聲韻張詞。</p>
<p>又一體　單調五十六字，十四句七平韻、一疊韻</p>
<p>張南史<br>
  花。花。深淺。芬葩。凝為雪。錯為霞。鶯和蝶到。苑占宮遮。<br>
  <font color="#FF6600">○</font>　<font color="#FF6600">○</font>疊○●　○<font color="#FF6600">○</font>　○○●　●○<font color="#FF6600">○</font>　○○●●　●●○<font color="#FF6600">○</font><br>
  已迷金谷路。頻駐玉人車。芳草欲陵芳樹。東家半落西家。<br>
  ●○○●●　○●●○<font color="#FF6600">○</font>　○●●○○●　○○●●○<font color="#FF6600">○</font><br>
  願得春風相伴去。一攀一折向天涯。<br>
  ●●○○○●●　○○●●●○<font color="#FF6600">○</font></p>
<p>此即白詞體，惟起處〔花〕字，多疊一韻異。</p>
<p>又一體　單調五十六字，十四句七仄韻、一疊韻</p>
<p>張南史<br>
  竹。竹。被山。連谷。出東南。殊草木。葉細枝勁。霜停露宿。<br>
  <font color="#FF6600">●</font>　<font color="#FF6600">●</font>疊●○　○<font color="#FF6600">●</font>　●○○　○●<font color="#FF6600">●</font>　●●○●　○○●<font color="#FF6600">●</font><br>
  成林處處雲。抽筍年年玉。天風乍起爭韻。池水相涵更綠。<br>
  ○○●●○　○●○○<font color="#FF6600">●</font>　○○●●○●　○●○○●<font color="#FF6600">●</font><br>
  卻尋庾信小園中。閑對數竿心自足。<br>
  ●○●●●○○　○●●○○●<font color="#FF6600">●</font></p>
<p>此即韋詞體，惟起處〔竹〕字，多疊一韻異。</p>
</body>
</html>
