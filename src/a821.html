<html>
<head>
<title>清平調辭</title>
<meta http-equiv="Content-Type" content="text/html; charset=utf-8">
</head>
<body bgcolor="#FFFFFF" text="#000000" background="1.gif">
唐之大小曲名，見《教坊記》。宋之大小曲名，見《宋史‧樂志》。如《竹枝》、《柳枝》、《浪淘沙》等調，唐之小曲也，編入第一卷中。《清平調》、《水調》、《涼州》、《伊州》諸調，唐之大曲也，多至十餘遍，必須全載。今另輯一卷，附於卷末。至宋之大曲，傳者甚少，僅得《薄媚》一調。《調笑令》、《九張機》亦為附載。若元人套數樂府，與詞同源異流，此譜專為詞作，例不採入。<br>
<br>
<div align="left"><font color="#FF6600" size="+2" face="標楷體"><b>清平調辭三首</b></font> 
</div>
<p>《碧雞漫志》云：清平調辭，乃於清調、平調製詞也。《松窗雜記》云：每遍將換，明皇自倚玉笛和之。</p>
<p>清平調辭</p>
<p>李白<br>
  雲想衣裳花想容。春風拂欄露華濃。若非群玉山頭見。會向瑤台月下逢。<br>
  ○●○○○●<font color="#FF6600">○</font>　○○●●●○<font color="#FF6600">○</font>　●○○●○○●　○●○○●●<font color="#FF6600">○</font><br>
  一枝紅豔露凝香。雲雨巫山枉斷腸。借問漢宮誰得似。可憐飛燕倚新妝。<br>
  ●○○●●○<font color="#FF6600">○</font>　○●○○●●<font color="#FF6600">○</font>　●●●○○●●　●○○●●○<font color="#FF6600">○</font><br>
  名花傾國兩相歡。常得君王帶笑看。解釋春風無限恨。沈香亭北倚欄杆。<br>
  ○○○●●○<font color="#FF6600">○</font>　○●○○●●<font color="#FF6600">○</font>　●●○○○●●　○○○●●○<font color="#FF6600">○</font></p>
<p></p>
<p><b><font color="#FF6600" size="+2" face="標楷體">水調歌十一首</font></b></p>
<p>《樂府詩集》云：商調曲也。《理道要訣》：南呂商，時號《水調》。《碧雞漫志》：水調多遍，似是大曲。按，唐曲凡十一疊，前五疊為歌，後六疊為入破。其歌第五疊五言，調聲最為怨切，故白居易詩云：五言一遍最殷勤，調少情多似有因。不會當時翻曲意，此聲腸斷為何人。蓋指此也。</p>
<p>第一</p>
<p>無名氏<br>
  平沙落日大荒西。隴上明星高復低。孤山幾處看烽火。壯士連營候鼓鼙。<br>
  ○○●●●○<font color="#FF6600">○</font>　●●○○○●<font color="#FF6600">○</font>　○○●●○○●　●●○○●●<font color="#FF6600">○</font></p>
<p>第二</p>
<p>無名氏<br>
  猛將關西意氣多。能騎駿馬弄琱戈。金鞍寶鉸精神出。笛倚新翻水調歌。<br>
  ●●○○●●<font color="#FF6600">○</font>　○○●●●○<font color="#FF6600">○</font>　○○●●○○●　●●○○●●<font color="#FF6600">○</font></p>
<p>第三</p>
<p>無名氏<br>
  王孫別上綠朱輪。不羨名公樂此身。戶外碧潭春洗馬。樓前紅燭夜迎人。<br>
  ○○●●●○<font color="#FF6600">○</font>　●●○○●●<font color="#FF6600">○</font>　●●●○○●●　○○○●●○<font color="#FF6600">○</font></p>
<p>第四</p>
<p>無名氏<br>
  隴頭一段氣長秋。舉目蕭條總是愁。只為征人多下淚。年年添作斷腸流。<br>
  ●○●●●○<font color="#FF6600">○</font>　●●○○●●<font color="#FF6600">○</font>　●●○○○●●　○○○●●○<font color="#FF6600">○</font></p>
<p>第五</p>
<p>無名氏<br>
  交帶仍分影。同心巧結香。不應須換彩。意欲媚濃妝。<br>
  ○●○○●　○○●●<font color="#FF6600">○</font>　●○○●●　●●●○<font color="#FF6600">○</font></p>
<p>入破第一《碧雞漫志》曲遍聲繁，名入破。</p>
<p>無名氏<br>
  白草河邊一雁飛。黃龍關裏掛戎衣。為受明王恩寵渥。從事經年不復歸。<br>
  ●●○○●●<font color="#FF6600">○</font>　○○○●●○<font color="#FF6600">○</font>　●●○○○●●　○●○○●●<font color="#FF6600">○</font></p>
<p>第二</p>
<p>無名氏<br>
  滿城絲管日紛紛。半入江風半入雲。此曲只應天上有。人間能得幾回聞。<br>
  ●○○●●○<font color="#FF6600">○</font>　●●○○●●<font color="#FF6600">○</font>　●●●○○●●　○○○●●○<font color="#FF6600">○</font></p>
<p>第三</p>
<p>無名氏<br>
  昨夜遙歡出建章。今朝綴賞度昭陽。傳聲莫閉黃金屋。為報先開白玉堂。<br>
  ●●○○●●<font color="#FF6600">○</font>　○○●●●○<font color="#FF6600">○</font>　○○●●○○●　●●○○●●<font color="#FF6600">○</font></p>
<p>第四</p>
<p>無名氏<br>
  日晚笳聲咽戍樓。隴雲漫漫水東流。行人萬里向西去。滿目關山空恨愁。<br>
  ●●○○●●<font color="#FF6600">○</font>　●○●●●○<font color="#FF6600">○</font>　○○●●●○●　●●○○○●<font color="#FF6600">○</font></p>
<p>第五</p>
<p>無名氏<br>
  十年一遇聖明朝。願對君王舞細腰。乍可當熊任生死。誰能伴鳳上雲霄。<br>
  ●○●●●○<font color="#FF6600">○</font>　●●○○●●<font color="#FF6600">○</font>　●●○○●○●　○○●●●○<font color="#FF6600">○</font></p>
<p>第六</p>
<p>無名氏<br>
  閨燭無人影。羅屏有夢魂。近來音耗絕。終日望君門。<br>
  ○●○○●　○○●●<font color="#FF6600">○</font>　●○○●●　○●●○<font color="#FF6600">○</font></p>
<p></p>
<p><font color="#FF6600" size="+2" face="標楷體"><b>涼州歌五首</b></font></p>
<p>《碧雞漫志》：《涼州》見於世者，凡七宮曲，黃鐘宮、道調宮、無射宮、中呂宮、南呂宮、仙呂宮、高宮。</p>
<p>第一無</p>
<p>無名氏<br>
  漢家宮裏柳如絲。上苑桃花連碧池。聖壽已傳千歲酒。天文更賞百僚詩。<br>
  ●○○●●○<font color="#FF6600">○</font>　●●○○○●<font color="#FF6600">○</font>　●●●○○●●　○○●●●○<font color="#FF6600">○</font></p>
<p>第二</p>
<p>無名氏<br>
  朔風吹葉雁門秋。萬里煙塵昏戍樓。征馬長思青海北。胡笳夜聽隴山頭。<br>
  ●○○●●○<font color="#FF6600">○</font>　●●○○○●<font color="#FF6600">○</font>　○●○○○●●　○○●●●○<font color="#FF6600">○</font></p>
<p>第三</p>
<p>無名氏<br>
  開篋淚沾濡。見君前日書。夜台空寂寞。猶是子雲居。<br>
  ○●●○<font color="#FF6600">○</font>　●○○●<font color="#FF6600">○</font>　●○○●●　○●●○<font color="#FF6600">○</font></p>
<p>排遍第一</p>
<p>無名氏<br>
  三秋陌上早霜飛。羽獵平田淺草齊。錦背蒼鷹初出按。五花驄馬喂來肥。<br>
  ○○●●●○<font color="#FF6600">○</font>　●●○○●●<font color="#FF6600">○</font>　●●○○○●●　●○○●●○<font color="#FF6600">○</font></p>
<p>第二</p>
<p>無名氏<br>
  鴛鴦殿裏笙歌起。翡翠樓前出舞人。喚上紫薇三五夕。聖明方壽一千春。<br>
  ○○●●○○●　●●○○●●<font color="#FF6600">○</font>　●●●○○●●　●○○●●○<font color="#FF6600">○</font></p>
<p> <font color="#FF6600" size="+2" face="標楷體"><b>伊州歌十首</b></font></p>
<p>《碧難漫志》：《伊州》見於世者，凡七商曲，大石調、高大石調、雙調、小石調、歇指調、林鐘調、越調。</p>
<p>第一無</p>
<p>無名氏<br>
  秋風明月獨離居。蕩子從戎十載餘。征人去日殷勤囑。歸雁來時數寄書。<br>
  ○○○●●○<font color="#FF6600">○</font>　●●○○●●<font color="#FF6600">○</font>　○○●●○○●　○●○○●●<font color="#FF6600">○</font></p>
<p>第二</p>
<p>無名氏<br>
  彤闈曉辟萬鞍回。玉露春遊薄晚開。渭北清光搖草樹。州南嘉景入樓臺。<br>
  ○○●●●○<font color="#FF6600">○</font>　●●○○●●<font color="#FF6600">○</font>　●●○○○●●　○○○●●○<font color="#FF6600">○</font></p>
<p>第三</p>
<p>無名氏<br>
  聞道黃花戍。頻年不解兵。可憐閨裏月。偏照漢家營。<br>
  ○●○○●　○○●●<font color="#FF6600">○</font>　●○○●●　○●●○<font color="#FF6600">○</font></p>
<p>第四</p>
<p>無名氏<br>
  千里東歸客。無心憶舊遊。掛帆遊白水。高枕到青州。<br>
  ○●○○●　○○●●<font color="#FF6600">○</font>　●○○●●　○●●○<font color="#FF6600">○</font></p>
<p>第五</p>
<p>無名氏<br>
  桂殿江鳥對。雕屏海燕重。只應多醉酒。醉罷樂高鐘。<br>
  ●●○○●　○○●●<font color="#FF6600">○</font>　●○○●●　●●●○<font color="#FF6600">○</font></p>
<p>入破第一</p>
<p>無名氏<br>
  千門今夜曉初晴。萬里天河徹帝京。璨璨繁星駕秋色。稜稜霜氣韻鐘聲。<br>
  ○○○●●○<font color="#FF6600">○</font>　●●○○●●<font color="#FF6600">○</font>　●●○○●○●　○○○●●○<font color="#FF6600">○</font></p>
<p>第二</p>
<p>無名氏<br>
  長安二月柳依依。西出流沙路漸微。閼氏山上春光少。相府庭邊驛使稀。<br>
  ○○●●●○<font color="#FF6600">○</font>　○●○○●●<font color="#FF6600">○</font>　○○○●○○●　●●○○●●<font color="#FF6600">○</font></p>
<p>第三</p>
<p>無名氏<br>
  三秋大漠冷溪山。八月嚴霜變草顏。捲旆風行宵渡磧。銜枚電掃曉夜還。<br>
  ○○●●●○<font color="#FF6600">○</font>　●●○○●●<font color="#FF6600">○</font>　●●○○○●●　○○●●●○<font color="#FF6600">○</font></p>
<p>第四</p>
<p>無名氏<br>
  行樂三陽草。芳菲二月春。閨中紅粉態。陌上看花人。<br>
  ○●○○●　○○●●<font color="#FF6600">○</font>　○○○●●　●●●○<font color="#FF6600">○</font></p>
<p>第五</p>
<p>無名氏<br>
  君住孤山下。煙深夜徑長。轅門渡綠水。遊苑繞垂楊。<br>
  ○●○○●　○○●●<font color="#FF6600">○</font>　○○●●●　○●●○<font color="#FF6600">○</font></p>
<p></p>
<p><font color="#FF6600" size="+2" face="標楷體"><b>陸州歌七首</b></font></p>
<p>第一無</p>
<p>無名氏<br>
  分野中峰變。陰晴眾壑殊。欲投人處宿。隔浦問樵夫。<br>
  ○●○○●　○○●●<font color="#FF6600">○</font>　●○○●●　●●●○<font color="#FF6600">○</font></p>
<p>第二</p>
<p>無名氏<br>
  共得煙霞麼。東歸山水遊。蕭蕭望林夜。寂寂坐中秋。<br>
  ●●○○●　○○○●<font color="#FF6600">○</font>　○○●○●　●●●○<font color="#FF6600">○</font></p>
<p>第三</p>
<p>無名氏<br>
  香氣傳空滿。妝花映薄紅。歌聲天仗外。舞態御樓中。<br>
  ○●○○●　○○●●<font color="#FF6600">○</font>　○○○●●　●●●○<font color="#FF6600">○</font></p>
<p>排遍第一</p>
<p>無名氏<br>
  樹發花如錦。鶯啼柳若絲。更逢歡宴地。愁見別離時。<br>
  ●●○○●　○○●●<font color="#FF6600">○</font>　●○○●●　○●●○<font color="#FF6600">○</font></p>
<p>第二</p>
<p>無名氏<br>
  明月照秋葉。西風響夜砧。強言徒自亂。往事不堪尋。<br>
  ○●●○●　○○●●<font color="#FF6600">○</font>　●○○●●　●●●○<font color="#FF6600">○</font></p>
<p>第三</p>
<p>無名氏<br>
  鈞對銀釭晚。停留玉箸痕。君門常不見。無處謝前恩。<br>
  ●●○○●　○○●●<font color="#FF6600">○</font>　○○○●●　○●●○<font color="#FF6600">○</font></p>
<p>第四</p>
<p>無名氏<br>
  曙月當窗滿。征人出塞遊。畫樓終日閉。清管為誰調。<br>
  ●●○○●　○○●●<font color="#FF6600">○</font>　●○○●●　○●●○<font color="#FF6600">○</font><br>
</p>
</body>
</html>
