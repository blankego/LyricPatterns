<html>
<head>
<title>千秋歲</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>千秋歲</b></font></div>
<p>《宋史‧樂志》：歇指調；《金詞》注：中呂調，一名《千秋節》。</p>
<p>雙調七十一字，前後段各八句，五仄韻</p>
<p>秦觀<br>
  柳邊沙外。城郭輕寒退。花影亂。鶯聲碎。飄零疏酒盞。離別寬衣帶。<br>
  ◎○⊙<font color="#FF6600">●</font>　⊙●○○<font color="#FF6600">●</font>　⊙◎●　○○<font color="#FF6600">●</font>　⊙○○●●　○●○○<font color="#FF6600">●</font><br>
  人不見。碧雲暮合空相對。<br>
  ○◎●　◎○◎●○○<font color="#FF6600">●</font><br>
  憶昔西池會。鴛鷺同飛蓋。攜手處。今誰在。日邊清夢斷。鏡裏朱顏改。<br>
  ◎●○○<font color="#FF6600">●</font>　⊙●○○<font color="#FF6600">●</font>　⊙◎●　○○<font color="#FF6600">●</font>　◎○○●●　◎●○○<font color="#FF6600">●</font><br>
  春去也、落紅萬點愁如海。<br>
  ○◎●　◎○◎●○○<font color="#FF6600">●</font></p>
<p>此調前段第三、四句三字者，以此詞為正體，宋、元人皆照此填，若周詞之多押兩韻，石詞之多押四韻，葉詞之少押一韻，晁詞之少押兩韻，皆變格也。前段第二句，黃庭堅詞〔記得同朝退〕，記字仄聲；第三、四句。石孝友詞〔對流景，傷淪落〕，對字仄聲，流字平聲；第五句，李之儀詞〔地偏人罕到〕，地字仄聲；第七、八句，謝逸詞〔琴書倦，鷓鴣喚起南窗睡〕，書字平聲；後段第三句，袁虛寮詞〔堂堂去〕，下堂字平聲；第七句及結句，石孝友詞〔心撩亂，斜陽影在欄杆角〕，撩字平聲。譜內可平可仄據此，餘參類列四詞。</p>
<p>又一體　雙調七十一字，前後段各八句，六仄韻</p>
<p>周紫芝<br>
  小春時候。晴日吳山秀。霜尚淺。梅先透。波翻醽醁醆。霧滿芙蓉繡。<br>
  ●○○<font color="#FF6600">●</font>　○●○○<font color="#FF6600">●</font>　○●●　○○<font color="#FF6600">●</font>　○○○●●　●●○○<font color="#FF6600">●</font><br>
  持壽酒。仙娥特地回雙袖。<br>
  ○●<font color="#FF6600">●</font>　○○●●○○<font color="#FF6600">●</font><br>
  試問春多少。恩入芝蘭厚。松不老。山長久。星占南極遠。家是椒房舊。<br>
  ●●○○<font color="#FF6600">●</font>　○●○○<font color="#FF6600">●</font>　○●●　○○<font color="#FF6600">●</font>　○○○●●　○●○○<font color="#FF6600">●</font><br>
  君一笑。金鑾看取人歸後。<br>
  ○●<font color="#FF6600">●</font>　○○●●○○<font color="#FF6600">●</font></p>
<p>此與秦詞同，惟前後段第七句各押韻異。　後段起句〔少〕字、第七句〔笑〕字，俱以〔絛〕協〔有〕，亦古韻也。</p>
<p>又一體　雙調七十一字，前後段各八句，七仄韻</p>
<p>石孝友 <br>
  金風玉宇。庭院新經雨。香有露。清無暑。溪光搖几席。嵐翠橫樽俎。<br>
  ○○●<font color="#FF6600">●</font>　○●○○<font color="#FF6600">●</font>　○●<font color="#FF6600">●</font>　○○<font color="#FF6600">●</font>　○○○●●　○●○○<font color="#FF6600">●</font><br>
  烘笑語。佳時聊復鄉人聚。<br>
  ○●<font color="#FF6600">●</font>　○○○●○○<font color="#FF6600">●</font><br>
  門外荷花浦。秋到花無數。紅膾鯉。青浮醑。何妨文字飲。更得江山助。<br>
  ○●○○<font color="#FF6600">●</font>　○●○○<font color="#FF6600">●</font>　○●<font color="#FF6600">●</font>　○○<font color="#FF6600">●</font>　○○○●●　●●○○<font color="#FF6600">●</font><br>
  從此去。蒲輪入佐中興主。<br>
  ○●<font color="#FF6600">●</font>　○○●●○○<font color="#FF6600">●</font></p>
<p>此與周詞同，惟前後段第三句，又各押韻異。</p>
<p>又一體　雙調七十一字，前段八句五仄韻，後段八句六仄韻</p>
<p>葉夢得<br>
  雨聲蕭瑟。初到梧桐響。人不寐。秋襟爽。低簷燈黯淡。畫幕風來往。<br>
  ●○○●　○●○○<font color="#FF6600">●</font>　○●●　○○<font color="#FF6600">●</font>　○○○●●　●●○○<font color="#FF6600">●</font><br>
  誰共賞。依稀記得船篷上。<br>
  ○●<font color="#FF6600">●</font>　○○●●○○<font color="#FF6600">●</font><br>
  拍岸浮輕浪。水闊菰蒲長。向別浦。收橫網。緣蓑沖暝色。艇子搖雙槳。<br>
  ●●○○<font color="#FF6600">●</font>　●●○○<font color="#FF6600">●</font>　●●●　○○<font color="#FF6600">●</font>　●○○●●　●●○○<font color="#FF6600">●</font><br>
  君莫忘。此情猶是當時唱。<br>
  ○●<font color="#FF6600">●</font>　●○○●○○<font color="#FF6600">●</font></p>
<p>此詞前段起句不用韻，與諸家異。</p>
<p>又一體　雙調七十一字，前後段各八句，四仄韻</p>
<p>晁補之<br>
  玉京仙侶。同受琅函結。風雨隔。塵埃絕。霞觴翻手破。閬苑花前別。<br>
  ●○○●　○●○○<font color="#FF6600">●</font>　○●●　○○<font color="#FF6600">●</font>　○○○●●　●●○○<font color="#FF6600">●</font><br>
  鵬翼斂。人間泛梗無由歇。<br>
  ○●●　○○●●○○<font color="#FF6600">●</font><br>
  豈憶山中酒。還共溪邊月。愁悶火。時間滅。何妨心似水。莫遣頭如雪。<br>
  ●●○○●　○●○○<font color="#FF6600">●</font>　○●●　○○<font color="#FF6600">●</font>　○○○●●　●●○○<font color="#FF6600">●</font><br>
  春近也。江南雁識歸時節。<br>
  ○●●　○○●●○○<font color="#FF6600">●</font></p>
<p>此詞前後段起句，俱不用韻。</p>
<p>又一體　雙調七十二字，前段七句五仄韻，後段八句五仄韻</p>
<p>歐陽修<br>
  數聲鶗鴃。又報芳菲歇。惜春更把殘紅折。雨輕風色暴。梅子青時節。<br>
  ◎○⊙<font color="#FF6600">●</font>　◎●○○<font color="#FF6600">●</font>　◎○◎●○○<font color="#FF6600">●</font>　◎○○●●　⊙●○○<font color="#FF6600">●</font><br>
  永豐柳。無人盡日飛花雪。<br>
  ◎⊙●　⊙○●●○○<font color="#FF6600">●</font><br>
  莫把么弦撥。怨極弦能說。天不老。情難絕。心似雙絲網。中有千千結。<br>
  ◎●○○<font color="#FF6600">●</font>　◎●○○<font color="#FF6600">●</font>　⊙●●　○○<font color="#FF6600">●</font>　⊙◎○⊙●　⊙●○○<font color="#FF6600">●</font><br>
  夜過也。東窗未白孤燈滅。<br>
  ◎●●　○○●●○○<font color="#FF6600">●</font></p>
<p>此調前段第三句七字者，以此詞及葉詞為正體，宋、元人皆照此填，若無名氏詞之少押一韻，乃變格也。按，李之儀詞，前段第一句〔深簾靜晝〕，深字平聲，靜字仄聲；第三句〔鮮衣楚制非文繡〕，鮮字平聲，又〔怎生圖畫如何繡〕，圖字平聲；第四句〔宜推蕭史伴〕，宜字平聲；張仲幹詞，結句〔泰階已應升平象〕，泰字仄聲；李詞，後段第二句〔歌斷青青柳〕，歌字平聲。譜內可平可仄據此，餘參類列二詞。</p>
<p>又一體　雙調七十二字，前段七句六仄韻，後段八句六仄韻</p>
<p>葉夢得<br>
  曉煙溪畔。曾記東風面。化工更與重裁剪。額黃明豔粉。不共妖紅軟。<br>
  ●○○<font color="#FF6600">●</font>　○●○○<font color="#FF6600">●</font>　●○●●○○<font color="#FF6600">●</font>　●○○●●　●●○○<font color="#FF6600">●</font><br>
  凝露臉。多情正是當時見。<br>
  ○●<font color="#FF6600">●</font>　○○●●○○<font color="#FF6600">●</font><br>
  誰向滄波岸。特地移閑館。情一縷。愁千點。煩君搜妙語。為我催清燕。<br>
  ○●○○<font color="#FF6600">●</font>　●●○○<font color="#FF6600">●</font>　○●●　○○<font color="#FF6600">●</font>　○○○●●　●●○○<font color="#FF6600">●</font><br>
  須細看。紛紛亂蕊空凡豔。<br>
  ○●<font color="#FF6600">●</font>　○○●●○○<font color="#FF6600">●</font></p>
<p>此與歐詞同，惟後段第七句押韻異。</p>
<p>又一體　雙調七十二字，前段七句五仄韻，後段八句四仄韻</p>
<p>《梅苑》無名氏<br>
  臘殘春近。江上梅開粉。一枝漏泄東君信。壽陽妝面靚。姑射冰姿瑩。<br>
  ●○○<font color="#FF6600">●</font>　○●○○<font color="#FF6600">●</font>　●○●●○○<font color="#FF6600">●</font>　●○○●●　○●○○<font color="#FF6600">●</font><br>
  似淺杏。清香試與分明認。<br>
  ●●●　○○●●○○<font color="#FF6600">●</font><br>
  只恐霜侵破。又怕風吹損。待折取。還不忍。莫將花上貌。來點多情鬢。<br>
  ●●○○●　●●○○<font color="#FF6600">●</font>　●●●　○●<font color="#FF6600">●</font>　●○○●●　○●○○<font color="#FF6600">●</font><br>
  凝睇久。行人立馬成遺恨。<br>
  ○●●　○○●●○○<font color="#FF6600">●</font></p>
<p>此亦與歐詞同，惟前段第六句、後段起句不押韻異。</p>
</body>
</html>
