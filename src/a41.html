<html>
<head>
<title>a45</title>
<meta http-equiv="Content-Type" content="text/html; charset=utf-8">
</head>
<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>天淨沙</b></font></div>
<p>《太平樂府》注：越調。無名氏詞有〔塞上清秋早寒〕句，又名《塞上秋》。</p>
<p>單調二十八字，五句四平韻、一協韻</p>
<p>喬吉<br>
  一從鞍馬西東。幾番衾枕朦朧。薄倖雖來夢中。爭如無夢。那時真個相逢。<br>
  ○⊙⊙●○<font color="#FF6600">○</font>　●○○●○<font color="#FF6600">○</font>　●●○○●<font color="#FF6600">○</font>　⊙○⊙<font color="#3333FF">●</font>協●○○●○<font color="#FF6600">○</font></p>
<p>此亦元人小令。第四句協一仄韻。《老學叢譚》有無名氏詞二首，正與此同。譜內可平可仄，即參後詞。</p>
<p>又一體　單調二十八字，五句三平韻、兩協韻</p>
<p>馬致遠<br>
  枯藤老樹昏鴉。小橋流水平沙。古道淒風瘦馬。夕陽西下。斷腸人在天涯。<br>
  ⊙⊙●●○<font color="#FF6600">○</font>　●○○●○<font color="#FF6600">○</font>　●●○○●<font color="#3333FF">●</font>協◎○⊙<font color="#3333FF">●</font>協●○○●○<font color="#FF6600">○</font></p>
<p>此詞第三、四句，俱協仄韻。按，孟昉詞十二首，其十首俱與此同。惟一首起句〔七十二候環催〕，七字、十字俱仄聲。又一首，第四句〔風高露下〕。風字平聲，露字仄聲。<br>
</p>
</body>
</html>
