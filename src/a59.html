<html>
<head>
<title>西溪子</title>
<meta http-equiv="Content-Type" content="text/html; charset=utf-8">
</head>
<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>西溪子</b></font></div>
<p>唐教坊曲名。</p>
<p>單調三十三字，八句四仄韻、一疊韻、兩平韻</p>
<p>牛嶠<br>
  捍撥雙盤金鳳。蟬鬢玉釵搖動。畫堂前。人不語。<br>
  ●●○○○<font color="#FF6600">●</font>　○●●○○<font color="#FF6600">●</font>　●○○　○●<font color="#FF6600">●</font>換<br>
  弦解語。彈到昭君怨處。翠娥愁。不抬頭。<br>
  ○●<font color="#FF6600">●</font>疊○●○○●<font color="#FF6600">●</font>　●○<font color="#FF6600">○</font>　●○<font color="#FF6600">○</font></p>
<p>此詞三換韻，兩仄一平，與間協者不同。其第四、五句用疊韻，或非定格，校下毛詞可見。</p>
<p>又一體　單調三十五字，八句五仄韻、兩平韻</p>
<p>毛文錫<br>
  昨夜西溪遊賞。芳樹奇花千樣。鎖春光。金樽滿。<br>
  ◎●⊙○○<font color="#FF6600">●</font>　⊙●⊙○○<font color="#FF6600">●</font>　●○○　○⊙<font color="#FF6600">●</font>換<br>
  聽弦管。嬌妓舞衫香暖。不覺到斜暉。馬馱歸。<br>
  ⊙○<font color="#FF6600">●</font>　⊙●●○○<font color="#FF6600">●</font>　◎●●○<font color="#FF6600">○</font>　●○<font color="#FF6600">○</font></p>
<p>此與牛詞同，惟第七句添二字，作五字句異。有李珣詞二首可校。按，李珣詞，起句〔金縷翠細浮動〕，金字仄聲；第四、五句〔無限意，夕陽裏〕，限字、夕字俱仄聲；第六句〔滿地落花慵掃〕，滿字仄聲；第七、八句〔無語倚屏風，泣殘紅〕，無字平聲。譜內可平可仄據此。</p>
</body>
</html>
