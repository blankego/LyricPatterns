<html>
<head>
<title>西施</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>西施</b></font></div>
<p>《樂章集》注：仙呂調。</p>
<p>雙調七十一字，前段七句四平韻，後段七句三平韻</p>
<p>柳永<br>
  柳街燈市好花多。盡讓美瓊娥。萬嬌千媚。的的在層波。<br>
  ●○○●●○<font color="#FF6600">○</font>　●●●○<font color="#FF6600">○</font>　●○○●　◎●●○<font color="#FF6600">○</font><br>
  取次妝梳。自有天然態。愛淺畫雙蛾。<br>
  ●●○○　●●○○●　●◎●○<font color="#FF6600">○</font><br>
  斷腸最是金閨客。空憐愛、奈伊何。洞房咫尺。無計枉朝珂。<br>
  ●○●●○○●　⊙○●　●○<font color="#FF6600">○</font>　●○●●　⊙●●○<font color="#FF6600">○</font><br>
  有意憐才。每遇行雲處。幸時恁相過。<br>
  ●●○○　●●○○●　●⊙●○<font color="#FF6600">○</font></p>
<p>按，《花草粹編》柳詞別首：<br>
  自從回步百花橋。便獨處清宵。鳳衾鴛枕，何事等閒拋。<br>
  縱有餘香，也似郎恩愛，向日夜潛消。<br>
  恐伊不信芳容改，將憔悴、寫霜綃。更憑錦字，字字說情憀。<br>
  要識愁腸，但看丁香樹，漸結盡春梢。<br>
  惟兩三字平仄小異，其餘並同。</p>
<p>又一體　雙調七十三字，前段七句四平韻，後段七句三平韻</p>
<p>柳永<br>
  苧蘿妖豔世難儕。善媚悅君懷。後庭恃愛寵。盡使絕嫌猜。<br>
  ●○○●●○<font color="#FF6600">○</font>　●●●○<font color="#FF6600">○</font>　●○●●●　●●●○<font color="#FF6600">○</font><br>
  正恁朝歡暮宴。情未足。早江上兵來。<br>
  ●●○○●●　○●●　●○●○<font color="#FF6600">○</font><br>
  捧心調態軍前死。旋羅綺、變塵埃。至今想怨魂。無主尚徘徊。<br>
  ●○○●○○●　●○●　●○<font color="#FF6600">○</font>　●○●●●　○●●○<font color="#FF6600">○</font><br>
  夜夜姑蘇城外。當時月。但空照荒台。<br>
  ●●○○○●　○○●　●○●○<font color="#FF6600">○</font></p>
<p>此與〔柳街花市〕詞同，惟前後段第三句，各添一字異。《花草粹編》本，後段第三句脫一字，今從《樂章集》校定。<br>
</p>
</body>
</html>
