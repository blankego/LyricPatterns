<html>
<head>
<title>a434</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>最高樓</b></font></div>
<p>此調押平聲韻，或押仄聲韻，但宋、金、元詞，押平韻者居多，其中有前段起句三字、第三句五字者，有前段起句三字、第三句六字者，有前段起句四字、第三句六字者，例于後段第一、二句，俱間押仄韻，此為定格。或後段第一、二句三聲葉韻，或第一句押平韻、第二句不押韻，或第一句不押韻、第二句仍押平韻，或第一、二句俱不押韻，均屬變格。若全押仄韻，則惟無名氏一詞，見之《梅苑》，宋、金、元無填此體者。</p>
<p>雙調八十一字，前段八句四平韻，後段八句兩仄韻、三平韻</p>
<p>辛棄疾<br>
  花知否。花一似何郎。又似沈東陽。瘦稜稜地天然白。冷清清地許多香。<br>
  ○⊙●　⊙●●○<font color="#FF6600">○</font>　◎●●○<font color="#FF6600">○</font>　◎○○●●○●　◎○○●●○<font color="#FF6600">○</font><br>
  笑東君。還又向。北枝忙。<br>
  ●○○　○●◎　●○<font color="#FF6600">○</font>　<br>
  著一陣、霎時間底雪。更一個、缺些兒底月。山下路、水邊牆。<br>
  ◎◎●　◎○○●<font color="#FF6600">●</font>　●◎●　◎○○●<font color="#FF6600">●</font>　⊙◎●　●○<font color="#FF6600">○</font><br>
  風流怕有人知處。影兒守定竹旁廂。且饒他。桃李趁。少年場。<br>
  ○○●●○○●　◎○◎●●○<font color="#FF6600">○</font>　●○○　○●●　●○<font color="#FF6600">○</font></p>
<p>此調前段起句三字，第三句五字者，以此詞為正體，辛詞五首並同，宋、金、元詞俱照此填，若方詞、司馬詞之添字，元詞之減字，皆變格也。按，司馬別首〔花信緊〕詞，後段第一、二句〔按秦箏、學弄相思調，寫幽情、恨殺知音少〕，與各家平仄全異，注明以備參考，不可校勘平仄，惟前段第一、二句〔花信緊，二十四番風〕，信字、二字俱仄聲；又後段第三句〔向何處、說風流〕，向字仄聲，何字平聲。譜內可平可仄據此，其餘參下類列三詞。</p>
<p>又一體　雙調八十五字，前段八句四平韻，後段八句兩仄韻、三平韻</p>
<p>方嶽<br>
  秋崖底。雲臥欲生苔。無夢到公台。有月鋤曉帶烏犍去。與煙蓑夜釣白魚來。<br>
  ○○●　○●●○<font color="#FF6600">○</font>　○●●○<font color="#FF6600">○</font>　●●○●●○○●　●○○●●●○<font color="#FF6600">○</font><br>
  問誰能。供酒料。辦詩材。<br>
  ●○○　○●●　●○<font color="#FF6600">○</font><br>
  君莫笑、閑忙綦得勢。也莫笑、浮沈魚得計。胸次老、雪崔嵬。<br>
  ○●●　○○○●<font color="#FF6600">●</font>　●●●　○○○●<font color="#FF6600">●</font>　○●●　●○<font color="#FF6600">○</font><br>
  付老夫小小鸕鶿杓。盡諸公袞袞鳳凰台。且容將。多種竹。勝栽梅。<br>
  ●●○●●○○●　●○○●●●○<font color="#FF6600">○</font>　●○○　○●●　●○<font color="#FF6600">○</font></p>
<p>此與辛詞同，惟前後段第四、五句，各添一襯字異。</p>
<p>又一體　雙調八十字，前段八句四平韻，後段八句兩仄韻、三平韻</p>
<p>元好問<br>
  商於路。山遠客來稀。雞犬靜柴扉。東家歡飲姜芽脆。西家留宿芋魁肥。<br>
  ○○●　○●●○<font color="#FF6600">○</font>　○●●○<font color="#FF6600">○</font>　○○○●○○●　○○○●●○<font color="#FF6600">○</font><br>
  覺重來。猿與鶴。總忘機。<br>
  ●○○　○●●　●○<font color="#FF6600">○</font><br>
  問華屋高貲、誰不戀。美食大官、誰不羨。風浪裏、竟忘歸。<br>
  ●○●○○　○●<font color="#FF6600">●</font>　●●●○　○●<font color="#FF6600">●</font>　○●●　●○<font color="#FF6600">○</font><br>
  雲山既不求吾是。林泉又不責吾非。任年年。藜藿飯。芰荷衣。<br>
  ○○●●○○●　○○●●●○<font color="#FF6600">○</font>　●○○　○●●　●○<font color="#FF6600">○</font></p>
<p>此亦與辛詞同，惟後段第二句減一字異。</p>
<p>又一體　雙調八十三字，前段八句四平韻，後段八句兩仄韻、三平韻</p>
<p>司馬昂父<br>
  登高懶。且平地過重陽。風雨又何妨。問牛山悲淚又何苦。龍山佳會又何狂。<br>
  ○○●　●○●●○<font color="#FF6600">○</font>　○●●○<font color="#FF6600">○</font>　●○○○●●○●　○○○●●○<font color="#FF6600">○</font><br>
  笑淵明。便去來。又何忙。<br>
  ●○○　○●○　●○<font color="#FF6600">○</font><br>
  也休說、玉堂金馬樂。也休說、竹籬茅舍惡。花與酒、一般香。<br>
  ●○●　●○○●<font color="#FF6600">●</font>　●○●　●○○●<font color="#FF6600">●</font>　○●●　●○<font color="#FF6600">○</font><br>
  西風莫放秋容老。時時留待客徜徉。便百年。渾是醉。幾千場。<br>
  ○○●●○○●　○○○●●○<font color="#FF6600">○</font>　●●○　○●●　●○<font color="#FF6600">○</font></p>
<p>此亦辛詞體，惟前後段第二句、第四句各添一襯字異。</p>
<p>以上四詞，俱前段起句三字，第三句五字者，特為類聚，以備勘譜。</p>
<p>又一體　雙調八十二字，前段九句四平韻，後段九句兩仄韻、三平韻</p>
<p>毛滂<br>
  微雨過。深院芰荷中。香冉冉。繡重重。玉人共倚欄杆角。月華猶在小池東。<br>
  ○●●　○●●○<font color="#FF6600">○</font>　○●●　●○<font color="#FF6600">○</font>　●○●●○○●　●○○●●○<font color="#FF6600">○</font><br>
  入人懷。吹鬢影。可憐風。<br>
  ●○○　○●●　●○<font color="#FF6600">○</font><br>
  分散去、輕如雲與雪。剩下了、許多風與月。侵枕簟。冷簾櫳。<br>
  ○●●　○○○●<font color="#FF6600">●</font>　●●●　●○○●<font color="#FF6600">●</font>　○●●　●○<font color="#FF6600">○</font><br>
  剛能小睡還驚覺。略成輕醉早惺忪。仗行雲。將此恨。到眉峰。<br>
  ○○●●○○●　●○○●●○<font color="#FF6600">○</font>　●○○　○●●　●○<font color="#FF6600">○</font></p>
<p>此調前段起句三字，第三句六字者，以此詞為正體，若陳詞之換頭三聲葉韻，及毛詞別首之換頭不葉韻，皆變格也。</p>
<p>又一體　雙調八十二字，前段八句四平韻，後段八句兩葉韻、三平韻</p>
<p>陳亮<br>
  春乍透。香早暗偷傳。深院落、鬥清妍。紫檀枝似流蘇帶。黃金須勝辟寒鈿。<br>
  ○●●　○●●○<font color="#FF6600">○</font>　○●●　●○<font color="#FF6600">○</font>　●○○●○○●　○○○●●○<font color="#FF6600">○</font><br>
  更朝朝。瓊樹好。笑當年。<br>
  ●○○　○●●　●○<font color="#FF6600">○</font><br>
  花不向、沈香亭上看。樹不著、連昌宮裏玩。衣帶水、隔風煙。<br>
  ○●●　○○○●<font color="#3333FF">●</font>葉●●●　○○○●<font color="#3333FF">●</font>葉○●●　●○<font color="#FF6600">○</font><br>
  鉛華不馭淩波處。蛾眉澹掃至樽前。管如今。渾似了。更堪憐。<br>
  ○○●●○○●　○○●●●○<font color="#FF6600">○</font>　●○○　○●●　●○<font color="#FF6600">○</font></p>
<p>此與毛詞同，惟換頭處用三聲葉韻異。按，寒、先本系通韻，詞中所葉〔看〕字、〔玩〕字，俱在十五翰部內，即十四寒之去聲也。</p>
<p>又一體　雙調八十二字，前段九句四平韻，後段八句三平韻</p>
<p>毛滂<br>
  新睡起。熏過繡羅衣。梳洗了。百般宜。<br>
  ○●●　○●●○<font color="#FF6600">○</font>　○●●　●○<font color="#FF6600">○</font><br>
  東風淡蕩垂楊院。一春心事有誰知。苦留人。嬌不盡。曲眉低。<br>
  ○○●●○○●　●○○●●○<font color="#FF6600">○</font>　●○○　○●●　●○<font color="#FF6600">○</font><br>
  漫良夜月圓、空好意。恐落花流水、終寄恨。悲歡往往相隨。<br>
  ●○●●○　○●●　●●○○●　○●●　○○●●○<font color="#FF6600">○</font><br>
  鳳台癡望雙雙羽。高唐愁著夢回時。又爭如。遵大路。合逢伊。<br>
  ●○○●○○●　○○○●●○<font color="#FF6600">○</font>　●○○　○●●　●○<font color="#FF6600">○</font></p>
<p>此即前一首毛詞體，惟換頭處不押韻，諸家從無此體，恐有錯誤，姑錄以備參考。</p>
<p>以上三詞，俱前段起句三字，第二句六字者。</p>
<p>又一體　雙調八十三字，前段八句四平韻，後段八句兩仄韻、三平韻</p>
<p>程垓<br>
  舊時心事。說著兩眉羞。長記得、憑肩遊。<br>
  ●○○●　●●●○<font color="#FF6600">○</font>　○●●　●○<font color="#FF6600">○</font><br>
  緗裙羅襪桃花岸。薄衫輕扇杏花樓。幾番行。幾番醉。幾番留。<br>
  ○○○●○○●　●○○●●○<font color="#FF6600">○</font>　●○○　●○●　●○<font color="#FF6600">○</font><br>
  也誰料、春風吹已斷。又誰料、朝雲飛亦散。天易老、恨難酬。<br>
  ●○●　○○○●<font color="#FF6600">●</font>　●○●　○○○●<font color="#FF6600">●</font>　○●●　●○<font color="#FF6600">○</font><br>
  蜂兒不解知人苦。燕兒不解說人愁。舊情懷。銷不盡。幾時休。<br>
  ○○●●○○●　●○●●●○<font color="#FF6600">○</font>　●○○　○●●　●○<font color="#FF6600">○</font></p>
<p>此調前段起句四字、第三句六字者，以此詞為正體，若柳詞之句讀參差，無名氏詞之不押仄韻，皆變格也。</p>
<p>又一體　雙調八十三字，前後段各八句，四平韻</p>
<p>《全芳備祖》無名氏<br>
  司春有序。排次到荼醾。還預報、在庭知。<br>
  ○○●●　○●●○<font color="#FF6600">○</font>　○●●　●○<font color="#FF6600">○</font><br>
  蕊珠宮裏晨妝罷。披香殿下曉班齊。探花人。驅使問。採花期。<br>
  ●○○●○○●　○○●●●○<font color="#FF6600">○</font>　●○○　○●●　●○<font color="#FF6600">○</font><br>
  元不遜、梅花浮月影。也知妒、梨花帶雨枝。偏恨柳、綠條垂。<br>
  ○●●　○○○●●　●○●　○○●●<font color="#FF6600">○</font>　○●●　●○<font color="#FF6600">○</font><br>
  與其向晚包團絮。不如對酒坼芳蕤。謝東君。收拾在。牡丹時。<br>
  ●○●●○○●　●○●●●○<font color="#FF6600">○</font>　●○○　○●●　●○<font color="#FF6600">○</font></p>
<p>此與程詞同，惟後段起句不押仄韻，第二句仍押平韻異。</p>
<p>又一體　雙調七十八字，前後段各八句，四平韻</p>
<p>柳富<br>
  人間最苦。最苦是分離。伊愛我、我憐伊。<br>
  ○○●●　●●●○<font color="#FF6600">○</font>　○●●　●○<font color="#FF6600">○</font><br>
  青草岸頭人獨立。畫船東去櫓聲遲。楚天低。回望處。兩依依。<br>
  ○●●○○●●　●○○●●○<font color="#FF6600">○</font>　●○○　○●●　●○<font color="#FF6600">○</font><br>
  後會也難期。未知何日重歡會。心下事、亂如絲。<br>
  ●●●○<font color="#FF6600">○</font>　●○○●○○●　○●●　●○<font color="#FF6600">○</font><br>
  好天良夜還虛過。辜負我、兩心知。願伊家。衷腸在。一雙飛。<br>
  ●○○●○○●　○●●　●○<font color="#FF6600">○</font>　●○○　○○●　●○<font color="#FF6600">○</font></p>
<p>此詞見《青瑣高議》，前段字句與程詞同，惟後段起句減三字、押平韻，第五句減一字、作六字折腰句法異。《情史》云：東都柳富，別王幼玉作，名《醉高春》。</p>
<p>以上三詞，俱前段起句四字，第三句六字者。</p>
<p>又一體　雙調八十二字，前段八句四仄韻，後段八句五仄韻</p>
<p>《梅苑》無名氏<br>
  梅花好。千萬君須愛。比杏兼桃猶百倍。<br>
  ○○●　○●○○<font color="#FF6600">●</font>　●●○○○●<font color="#FF6600">●</font><br>
  分明學得嫦娥樣。不施朱粉天然態。蟾宮裏。銀河畔。風霜耐。<br>
  ○○●●○○●　●○○●○○<font color="#FF6600">●</font>　○○●　○○●　○○<font color="#FF6600">●</font><br>
  嶺上故人千里外。寄去一枝君要會。表江南信相思曬。<br>
  ●●●○○●<font color="#FF6600">●</font>　●●●○○●<font color="#FF6600">●</font>　●○○●○○<font color="#FF6600">●</font><br>
  清香素豔應難對。滿頭宜向樽前戴。歲寒心。春消息。年年在。<br>
  ○○●●○○●　●○○●○○<font color="#FF6600">●</font>　●○○　○○●　○○<font color="#FF6600">●</font></p>
<p>此調全押仄聲韻者，只此一詞，句讀與程垓詞同，惟前後段第三句，各添一字，後段第一、二句，各減一字，無別首宋詞可校。<br>
</p>
</body>
</html>
