<html>
<head>
<title>a439</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>柳腰輕</b></font></div>
<p>調見《樂章集》，注中呂宮，因詞有〔英英妙舞腰肢軟，章台柳，昭陽燕〕句，取以為名。</p>
<p>雙調八十二字，前段八句四仄韻，後段七句四仄韻</p>
<p>柳永<br>
  英英妙舞腰肢軟。章台柳。昭陽燕。錦衣冠蓋。綺堂筵會。是處千金爭選。<br>
  ○○●●○○<font color="#FF6600">●</font>　○○●　○○<font color="#FF6600">●</font>　●○○●　●○○●　●●○○○<font color="#FF6600">●</font><br>
  顧香砌、絲管初調。倚輕風、佩環微顫。<br>
  ●○●　○●○○　●○○　●○○<font color="#FF6600">●</font><br>
  乍入霓裳促遍。逞盈盈、漸催檀板。慢垂霞袖。急趨蓮步。進退奇容千變。<br>
  ●●○○●<font color="#FF6600">●</font>　●○○　●○○<font color="#FF6600">●</font>　●○○●　●○○●　●●○○○<font color="#FF6600">●</font><br>
  笑何止、傾國傾城。暫回眸、萬人腸斷。<br>
  ●○●　○●○○　●○○　●○○<font color="#FF6600">●</font></p>
<p>調近《柳初新》，但《柳初新》調，前後段第六句押韻，此不押韻。又，柳詞所注宮調不同，自應各為一體，無宋詞別首可校。<br>
  <br>
  ▲柳永詞，算何止句，算誤作笑，應從宋本更正 </p>
</body>
</html>
