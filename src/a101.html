<html>
<head>
<title>水仙子</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>水仙子</b></font></div>
<p>唐教坊曲名。《太平樂府》注：雙調。</p>
<p>雙調四十二字，前後段各四句，三平韻、一協韻</p>
<p>張可久<br>
  天邊白雁寫寒雲。鏡裏青鸞瘦玉人。秋風昨夜愁成陣。思君不見君。<br>
  ⊙○◎●●○<font color="#FF6600">○</font>　◎●○○●●<font color="#FF6600">○</font>　⊙○◎●○○<font color="#3333FF">●</font>協⊙○◎●<font color="#FF6600">○</font><br>
  緩歌獨自開樽。燈挑盡。酒半醺。如此黃昏。<br>
  ◎○◎●○<font color="#FF6600">○</font>　○○<font color="#3333FF">●</font>協●●<font color="#FF6600">○</font>　⊙●○<font color="#FF6600">○</font></p>
<p>張可久《小山樂府》中，此調凡十餘首，自四十二字起，至五十一字，襯字遞增，長短不一，蓋元人小令之漸流于曲者，故不多錄。張詞別首，前段第一句〔席間談笑欠佳賓〕，席字仄聲；第三句〔玉波流暖迎蘭棹〕，玉字仄聲，流字平聲；第四句〔可憐辜負春〕，可字仄聲，辜字平聲；或作〔香塵隨去馬〕，換協仄韻；後段第一句〔孤山誰弔逋魂〕，誰字平聲。譜內可平可仄據此，餘參下詞。</p>
<p>又一體　雙調四十四字，前段四句三平韻、一協韻，後段四句三平韻</p>
<p>倪瓚<br>
  東風花外小紅樓。南浦山橫翠黛愁。春寒不管花枝瘦。無情水自流。<br>
  ○○○●●○<font color="#FF6600">○</font>　○●○○●●<font color="#FF6600">○</font>　○○●●○○<font color="#3333FF">●</font>協○○●●<font color="#FF6600">○</font><br>
  簷前燕語嬌柔。驚回幽夢。難尋舊遊。落日簾鉤。<br>
  ○○●●○<font color="#FF6600">○</font>　○○○●　○○●<font color="#FF6600">○</font>　●●○<font color="#FF6600">○</font></p>
<p>前段與張詞同，後段第二、三句俱四字，與張詞異。</p>
</body>
</html>
