<html>
<head>
<title>鳳銜杯</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>鳳銜杯</b></font></div>
<p>此調有平韻、仄韻兩體，仄韻者，《樂章集》注：大石調。</p>
<p>雙調五十六字，前段四句四仄韻，後段五句四仄韻</p>
<p>晏殊<br>
  青蘋昨夜秋風起。無限個、露蓮相倚。獨憑朱欄、愁放晴天際。空目斷、遙山翠。<br>
  ○○●●○○<font color="#FF6600">●</font>　○●●　●○○<font color="#FF6600">●</font>　●●○○　○●○○<font color="#FF6600">●</font>　○●●　○○<font color="#FF6600">●</font><br>
  彩箋長。錦書細。誰通道、兩情難寄。可惜良辰好景、歡娛地。只恁空憔悴。<br>
  ●○○　●○<font color="#FF6600">●</font>　○●●　●○○<font color="#FF6600">●</font>　●●○○●●　○○<font color="#FF6600">●</font>　●●○○<font color="#FF6600">●</font></p>
<p>此詞前段第三句、後段第四句，俱九字蟬聯不斷，即平韻體亦然，填者亦遵之。</p>
<p>又一體　雙調六十三字，前段五句四仄韻，後段六句四仄韻</p>
<p>柳永<br>
  追悔當初辜深願。經年價、兩成幽怨。<br>
  ⊙●○○○⊙<font color="#FF6600">●</font>　○⊙●　●○○<font color="#FF6600">●</font><br>
  任越水吳山。似屏如障堪遊玩。奈獨自、慵抬眼。<br>
  ●◎●○○　●○⊙●○○<font color="#FF6600">●</font>　◎●●　○○<font color="#FF6600">●</font><br>
  賞煙花、聽弦管。圖歡娛、轉加腸斷。<br>
  ●○○　◎⊙<font color="#FF6600">●</font>　○⊙⊙　●○○<font color="#FF6600">●</font><br>
  縱時展丹青。強拈書信頻頻看。又爭似、親相見。<br>
  ●⊙●○○　●○○●○○<font color="#FF6600">●</font>　●⊙●　○○<font color="#FF6600">●</font></p>
<p>此與仄韻晏詞同，惟前段第三句、後段第四句，各添三字，兩結句俱六字異。柳詞別首，前段起句〔有美瑤卿能染翰〕，有字、染字俱仄聲；三、四句〔想初擘苕箋，旋揮翠管紅窗畔〕，初字平聲，翠字仄聲；換頭句〔錦囊收，犀軸捲〕，犀字平聲，軸字仄聲；第四句〔更寶若珠璣〕，寶字仄聲；結句〔似頓見、千嬌面〕，頓字仄聲。譜內可平可仄據此，餘參仄韻晏詞。</p>
<p>又一體　雙調五十六字，前段四句四平韻，後段五句四平韻</p>
<p>晏殊<br>
  柳條花纇惱青春。更那堪、飛綠紛紛。一曲細絲清脆、倚朱唇。斟綠酒、掩紅巾。<br>
  ●○○●●○<font color="#FF6600">○</font>　●●●　○●○<font color="#FF6600">○</font>　●●●○○●　●○<font color="#FF6600">○</font>　○●●　●○<font color="#FF6600">○</font><br>
  追往事。惜芳辰。暫時間、留住行雲。端的自家心下眼中人。到處覺尖新。<br>
  ○●●　●○<font color="#FF6600">○</font>　●○○　○●○<font color="#FF6600">○</font>　○●●○○●●○<font color="#FF6600">○</font>　●●●○<font color="#FF6600">○</font></p>
<p>此與仄韻詞同，起句〔纇〕字，《廣韻》注：麤絲也。或作〔類〕字者誤。</p>
<p>又一體　雙調五十七字，前段四句四平韻，後段五句四平韻</p>
<p>杜安世<br>
  留花不住怨花飛。向南園、情緒依依。可惜欹紅斜白、一枝枝。經宿雨、又離披。<br>
  ⊙○◎●●○<font color="#FF6600">○</font>　●⊙○　○●○<font color="#FF6600">○</font>　◎●⊙○⊙●　●○<font color="#FF6600">○</font>　○●●　●○<font color="#FF6600">○</font><br>
  憑朱檻。把金卮。對芳叢、惆悵多時。何況舊歡新恨、阻心期。空滿眼、是相思。<br>
  ○⊙●　●○<font color="#FF6600">○</font>　●⊙○　○●○<font color="#FF6600">○</font>　○●●○⊙●　●○<font color="#FF6600">○</font>　○◎●　●○<font color="#FF6600">○</font></p>
<p>晏殊《珠玉集》，亦載此詞，後段結句少一字，今從《壽域詞》本。按，杜詞別首，前後兩結俱六字，原自相同也。杜詞別首，前段第三句〔淒慘斷雲片雨、各江天〕，淒字平聲，片字仄聲；後段第三句〔想至今誰為相憐〕，至字仄聲；第四句〔多少舊歡往事、一潸然〕，往字仄聲；結句〔空牽惹、病纏綿〕，牽字平聲。譜內可平可仄據此，餘參平韻晏詞。<br>
</p>
</body>
</html>
