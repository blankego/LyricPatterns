<html>
<head>
<title>a42</title>
<meta http-equiv="Content-Type" content="text/html; charset=utf-8">
</head>
<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>八拍蠻</b></font> 
</div>
<p>唐教坊曲名。按，孫光憲詞，所詠俱越中事，或即八拍之蠻歌也。</p>
<p>單調二十八字，四句三平韻</p>
<p>孫光憲<br>
  孔雀尾拖金線長。怕人飛起入丁香。越女沙頭爭拾翠。相呼歸去背斜陽。<br>
  ◎●●○○●<font color="#FF6600">○</font>　◎○○●●○<font color="#FF6600">○</font>　◎●⊙○○●●　○○⊙●●○<font color="#FF6600">○</font></p>
<p>此詞起句用韻，可平可仄，即參後詞。</p>
<p>又一體　單調二十八字，四句兩平韻</p>
<p>閻選<br>
  雲鎖嫩黃煙柳細。風吹紅帶雪梅殘。光景不勝閨閣恨。行行坐坐黛眉攢。<br>
  ○●●○○●●　○○○●●○<font color="#FF6600">○</font>　○●●○○●●　○○●●●○<font color="#FF6600">○</font></p>
<p>此詞起句不用韻。按，《花間集》孫光憲詞一首、閻選詞兩首俱拗體七言絕句，不似《竹枝》、《柳枝》，平仄可以不拘也，作者辨之。以上六調皆唐人七言絕句，當時音律必有所屬，今歌法不傳矣。聊為類列，至《清平調》三首、《水調》、《梁州》、《伊州》諸詞，此宋人大曲之源。另輯一卷，附於卷末。<br>
</p>
</body>
</html>
