<html>
<head>
<title>春風嫋娜</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>春風嫋娜</b></font></div>
<p>調見《雲月詞》，馮艾子自度腔，注黃鐘羽，即般涉調。</p>
<p>雙調一百二十五字，前段十二句五平韻，後段十五句五平韻</p>
<p>馮艾子<br>
  被樑間雙燕。話盡春愁。朝粉謝。午花柔。<br>
  ●○○○●　●●○<font color="#FF6600">○</font>　○●●　●○<font color="#FF6600">○</font><br>
  倚紅欄、故與蝶圍蜂繞。柳綿無數。飛上梢頭。<br>
  ●○○　●●●○○●　●○○●　○●○<font color="#FF6600">○</font><br>
  鳳管聲圓。蠶房香暖。笑攬羅衫須少留。隔院蘭馨趁風遠。鄰牆桃影伴煙收。<br>
  ●●○○　○○○●　●●○○○●<font color="#FF6600">○</font>　●●○○●○●　○○○●●○<font color="#FF6600">○</font><br>
  些子風情未減。眉頭眼尾。萬千事、欲說還休。薔薇露。牡丹毬。<br>
  ○●○○●●　○○●●　●○●　●●○<font color="#FF6600">○</font>　○○●　●○<font color="#FF6600">○</font><br>
  殷勤記省。前度綢繆。夢裏飛紅。覺來無覓。望中新綠。別後空稠。<br>
  ○○●●　○●○<font color="#FF6600">○</font>　●●○○　●○○●　●○○●　●●○<font color="#FF6600">○</font><br>
  相思難偶。歎無情明月。今年已是。三度如鉤。<br>
  ○○○●　●○○○●　○○●●　○●○<font color="#FF6600">○</font></p>
<p>此調只有此詞，無別首宋詞可校。</p>
</body>
</html>
