<html>
<head>
<title>望雲間</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>望雲間</b></font></div>
<p>調見《翰墨全書》，趙可登代州南樓，自度此腔。</p>
<p>雙調九十六字，前後段各十句，四平韻</p>
<p>趙可<br>
  雲朔南陲。全趙寶符。河山襟帶名藩。有朱樓縹緲。千雉迴旋。<br>
  ○●○○　○●●○　○○○●○<font color="#FF6600">○</font>　●○○●●　○●○<font color="#FF6600">○</font><br>
  雲度飛孤絕險。天圍紫塞高寒。弔興亡遺跡。咫尺西陵。煙樹蒼然。<br>
  ○●○○●●　○○●●○<font color="#FF6600">○</font>　●○○○●　●●○○　○●○<font color="#FF6600">○</font><br>
  時移事改。極目春心。不堪獨倚危欄。惟是年年飛雁。霜雪知還。<br>
  ○○●●　●●○○　●○●●○<font color="#FF6600">○</font>　○●○○○●　○●○<font color="#FF6600">○</font><br>
  樓上四時長好。人生一世誰閑。故人有酒。一樽高興。不減東山。<br>
  ○●●○○●　○○●●○<font color="#FF6600">○</font>　●○●●　●○○●　●●○<font color="#FF6600">○</font></p>
<p>此調惟此一詞，無別首可校。<br>
</p>
</body>
</html>
