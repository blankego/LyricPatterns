<html>
<head>
<title>慢捲紬</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>慢捲紬</b></font></div>
<p>柳永《樂章集》注：夾鐘商。</p>
<p>雙調一百十一字，前段十三句四仄韻，後段十一句五仄韻</p>
<p>柳永<br>
  閑窗燭暗。孤幃夜永。欹枕難成寐。<br>
  ⊙⊙◎◎　○○●●　⊙●○○<font color="#FF6600">●</font><br>
  細屈指尋思。舊事前歡。都來未盡。平生深意。<br>
  ●⊙●○○　●●○○　⊙⊙●◎　○○⊙<font color="#FF6600">●</font><br>
  到得如今。萬般追悔。空只添憔悴。對好景良宵。皺著眉兒。成甚滋味。<br>
  ●●○○　●○○●　⊙●○○<font color="#FF6600">●</font>　●●●○○　●●○○　○●○<font color="#FF6600">●</font><br>
  紅茵翠被。當時事、一一堪垂淚。<br>
  ○○●<font color="#FF6600">●</font>　○○●　◎●○○<font color="#FF6600">●</font><br>
  怎生得依前。似恁偎香倚暖。抱著日高猶睡。<br>
  ●⊙●○○　●●○○●●　●●●○○<font color="#FF6600">●</font><br>
  算得伊家。也應隨分。煩惱心兒裏。又爭似從前。澹澹相看。免恁縈繫。<br>
  ●●⊙○　●○○●　⊙●○○<font color="#FF6600">●</font>　●⊙●○○　●●○○　◎●○<font color="#FF6600">●</font></p>
<p>此調柳詞外，只有李甲詞可校。</p>
<p>又一體　雙調一百十字，前段十二句四仄韻，後段十二句五仄韻</p>
<p>李甲<br>
  絕羽沈鱗。埋香葬玉。杳杳悲前事。<br>
  ●●○○　○○●●　●●○○<font color="#FF6600">●</font><br>
  對一盞寒燈。數點流螢。悄悄畫屏。巫山十二。<br>
  ●●●○○　●●○○　●●●○　○○●<font color="#FF6600">●</font><br>
  蕣臉星眸。蕙情蘭性。一旦成流水。縱有甘泉妙手。鴻都方士何濟。<br>
  ●●○○　●○○●　●●○○<font color="#FF6600">●</font>　●●○○●●　○○○●○<font color="#FF6600">●</font><br>
  香閨寶砌。臨妝處、迤邐苔痕翠。更不忍看伊。繡殘鴛侶。而今尚有。啼紅粉漬。<br>
  ○○●<font color="#FF6600">●</font>　○○●　○●○○<font color="#FF6600">●</font>　●●●○○　●○○●　○○●●　○○●<font color="#FF6600">●</font><br>
  好夢不來。斷雲飛去。黯黯情無際。漫飲盡香醪。奈向愁腸。消遣無計。<br>
  ●●●○　●○○●　●●○○<font color="#FF6600">●</font>　●●●○○　●●○○　○●○<font color="#FF6600">●</font></p>
<p>此詞與柳詞校，前結減一字、攤破句法，作六字兩句；後段第四、五句攤破句法，作四字三句異。</p>
</body>
</html>
