<html>
<head>
<title>戀芳春慢</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>戀芳春慢</b></font></div>
<p>調見萬俟詠《大聲集》。崇寧中，詠充大晟府制撰，依月用律制詞，多應制之作。此詞自注寒食前進，故以《戀芳春》為名也。</p>
<p>調一百二字，前段九句四平韻，後段十句四平韻</p>
<p>萬俟詠<br>
  蜂蕊分香。燕泥破潤。暫寒天氣清新。帝里繁華。昨夜細雨初勻。<br>
  ○●○○　●○●●　●○○●○<font color="#FF6600">○</font>　●●○○　●●●●○<font color="#FF6600">○</font><br>
  萬品花藏四苑。望一帶、柳接重津。寒食近、蹴踘鞦韆。又是無限遊人。<br>
  ●●○○●●　●●●　●●○<font color="#FF6600">○</font>　○●●　●●○○　●●○●○<font color="#FF6600">○</font><br>
  紅妝趁戲。綺羅夾道。青簾賣酒。台榭侵雲。處處笙歌。不負治世良辰。<br>
  ○○●●　●○●●　○○●●　○●○<font color="#FF6600">○</font>　●●○○　●●●●○<font color="#FF6600">○</font><br>
  共見西城路好。翠華定、將出嚴宸。誰知道、仁主祈祥為民。非事行春。<br>
  ●●○○●●　●○●　○●○<font color="#FF6600">○</font>　○○●　○●○○●○　○●○<font color="#FF6600">○</font></p>
<p>此調只此一詞，無別首可校。<br>
</p>
</body>
</html>
