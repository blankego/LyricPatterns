<html>
<head>
<title>恨來遲</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>恨來遲</b></font></div>
<p>《梅苑》詞名《恨歡遲》。</p>
<p>雙調五十二字，前段六句兩平韻，後段五句三平韻</p>
<p>王灼<br>
  柳暗汀洲。最春深處。小宴初開。似泛宅浮家。水平風軟。咫尺蓬萊。<br>
  ●●○○　●⊙○●　●●○<font color="#FF6600">○</font>　●●●○○　●○○●　●●○<font color="#FF6600">○</font><br>
  更勸君、吸盡紫霞杯。醉看鸞鳳徘徊。正洞裏桃花。盈盈一笑。依舊憐才。<br>
  ●●⊙　◎●●○<font color="#FF6600">○</font>　●⊙○●○<font color="#FF6600">○</font>　●●●○○　⊙○◎●　⊙●○<font color="#FF6600">○</font></p>
<p>此調以此詞為正體，若《梅苑》詞之襯字，亦變格也。但宋、元人填此調者甚少，故此詞可平可仄，悉參後詞。</p>
<p>又一體　雙調五十三字，前段五句兩平韻，後段四句三平韻</p>
<p>《梅苑》無名氏<br>
  獨佔江梅。淡薄情懷。淺綴胭脂。最好是、岩凝苦寒天氣。卻是開時。<br>
  ●●○○　●●○○　●●○<font color="#FF6600">○</font>　●●●　○○●○○●　●●○<font color="#FF6600">○</font><br>
  也不許、桃李鬥妍奇。也不許、霜雪相欺。又只恐、誰家一聲羌笛。落盡南枝。<br>
  ●●●　○●●○<font color="#FF6600">○</font>　●●●　○●○<font color="#FF6600">○</font>　●●●　○○●○○●　●●○<font color="#FF6600">○</font></p>
<p>此較王詞多一襯字，前段第四句、後段第三句，句法亦異。<br>
</p>
</body>
</html>
