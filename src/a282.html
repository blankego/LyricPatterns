<html>
<head>
<title>卓牌子</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<p align="center"><b><font color="#FF6600" size="+3" face="標楷體">卓牌子</font></b></p>
<p>此調有兩體，五十六字者始自楊無咎，一名《卓牌子令》；九十七字者始自萬俟詠，一名《卓牌子慢》。</p>
<p>雙調五十六字，前後段各五句，三仄韻</p>
<p>楊無咎<br>
  西樓天將晚。流素月、寒光正滿。樓上笑揖姮娥。似看羅襪塵生。鬢雲風亂。<br>
  ○○○○<font color="#FF6600">●</font>　○●●　○○●<font color="#FF6600">●</font>　○●●●○○　●○○●○○　●○○<font color="#FF6600">●</font>　<br>
  珠簾終夕捲。判不寐、欄杆憑暖。好在影落清樽。冷侵香幄。歡餘未教人散。<br>
  ○○○●<font color="#FF6600">●</font>　○●●　○○●<font color="#FF6600">●</font>　●●●●○○　●○○●　○○●○○<font color="#FF6600">●</font></p>
<p>此詞前後段兩結，俱十字兩句，前結上六下四，後結上四下六，句讀雖異，而平仄自同也。</p>
<p>又一體　雙調九十七字，前段十一句四仄韻，後段八句七仄韻</p>
<p>萬俟詠<br>
  東風綠楊天。如畫出、清明院宇。玉豔淡薄。梨花帶月。胭脂零落。海棠經雨。<br>
  ○○●○○　○●●　○○●<font color="#FF6600">●</font>　◎●●●　○○●◎　○○○●　●○○<font color="#FF6600">●</font><br>
  單衣怯黃昏。人正在、珠簾笑語。相並戲蹴鞦韆。共攜手、同倚欄杆。暗香時度。<br>
  ○○●○○　○●◎　○○●<font color="#FF6600">●</font>　○●●●○○　●○●　○●○○　●○○<font color="#FF6600">●</font>　<br>
  翠窗繡戶。路繚繞、潛通幽處。斷魂凝佇。嗟不似飛絮。<br>
  ●○●<font color="#FF6600">●</font>　●⊙●　○○○<font color="#FF6600">●</font>　●○○<font color="#FF6600">●</font>　○◎●○<font color="#FF6600">●</font><br>
  閑悶閒愁難消遣。此日年年意緒。無據。奈酒醒春去。<br>
  ⊙●○○○○●　●●○○●<font color="#FF6600">●</font>　○<font color="#FF6600">●</font>　●●○○<font color="#FF6600">●</font></p>
<p>此詞名《卓牌子慢》，宋、元詞家填者甚少，惟《樂府雅詞》有無名氏詞一首，大同小異。平仄可以參校。</p>
<p>又一體　雙調九十三字，前段十一句四仄韻，後段八句六仄韻</p>
<p>《樂府雅詞》無名氏<br>
  當年早梅芳。曾邂逅、飛瓊侶。肌雪瑩玉。顏開嫩桃。腰肢輕嫋。未勝金縷。<br>
  ○○●○○　○●●　○○<font color="#FF6600">●</font>　○●●●　○○●○　○○○●　●○○<font color="#FF6600">●</font><br>
  佯羞整雲鬟。頻向人、嬌波寄語。湘佩笑解。韓香暗傳。幽歡後期誰訴。<br>
  ○○●○○　○●○　○○●<font color="#FF6600">●</font>　○●●●　○○●○　○○●○○<font color="#FF6600">●</font><br>
  夢魂頓阻。似一枕、高唐雲雨。蕙心蘭態。知何計重遇。<br>
  ●○●<font color="#FF6600">●</font>　●●●　○○○<font color="#FF6600">●</font>　●○○●　○○●○<font color="#FF6600">●</font><br>
  試問春蠶絲多少。未抵離愁半縷。凝佇。望鳳樓何處。<br>
  ●●○○○○●　●●○○●<font color="#FF6600">●</font>　○<font color="#FF6600">●</font>　●●○○<font color="#FF6600">●</font></p>
<p>此詞與萬俟詞大同小異。前段第二句，校萬俟詞少一字；前結，校萬俟詞少三字；句讀亦異。後段則全與萬俟詞同，惟第三句少押一韻異。<br>
</p>
</body>
</html>
