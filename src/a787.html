<html>
<head>
<title>送征衣</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>送征衣</b></font></div>
<p>柳永《樂章集》注：中呂宮。</p>
<p>雙調一百二十一字，前段十二句七平韻，後段十一句六平韻</p>
<p>柳永<br>
  過昭陽。璿樞電繞。華渚虹流。運應千載會昌。罄寰宇、薦殊祥。<br>
  ●○<font color="#FF6600">○</font>　○○●●　○●○○　●●○●●<font color="#FF6600">○</font>　●○●　●○<font color="#FF6600">○</font><br>
  吾皇。誕彌月、瑤圖纘慶。玉葉騰芳。並景貺、三靈眷祐。挺英哲、掩前王。<br>
  ○<font color="#FF6600">○</font>　●○●　○○●●　●●○<font color="#FF6600">○</font>　●●●　○○●●　●○●　●○<font color="#FF6600">○</font><br>
  遇年年、嘉節清和。頒率土稱觴。<br>
  ●○○　○●○○　○●●○<font color="#FF6600">○</font><br>
  無間要荒華夏。盡萬里、走梯航。彤庭舜張大樂。禹會群方。<br>
  ○●○○○●　●●●　●○<font color="#FF6600">○</font>　○○●○●●　●●○<font color="#FF6600">○</font><br>
  鴛行。趨上國、山呼鼇抃。遙爇爐香。競就日瞻雲獻壽。指南山、等無疆。<br>
  ○<font color="#FF6600">○</font>　○●●　○○○●　○●○<font color="#FF6600">○</font>　●●●○○●●　●○○　●○<font color="#FF6600">○</font><br>
  願巍巍、寶曆鴻基。齊天地遙長。<br>
  ●○○　●●○○　○○●○<font color="#FF6600">○</font></p>
<p>此調只有此詞，無別詞可校。前段第六句、後段第五句，俱押二字短韻；兩結句，俱作上一下四句法。填者辨之。<br>
</p>
</body>
</html>
