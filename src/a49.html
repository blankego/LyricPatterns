<html>
<head>
<title>法駕道引</title>
<meta http-equiv="Content-Type" content="text/html; charset=utf-8">
</head>
<body bgcolor="#FFFFFF" text="#000000" background="1.gif">
<div align="center"><font size="+3" face="標楷體"><b><font color="#FF6600">法駕道引</font></b></font> 
</div>
<p>宋陳與義詞序云：世傳頃年都下市肆中，有道人攜烏衣椎髻女子，買斗酒獨飲，女子歌詞以侑。凡九闋，皆非人世語。或記之，以問一道士。道士驚曰：此赤城韓夫人所制水府蔡真人《法駕道引》也，烏衣女子疑龍雲。得其三而忘其六，擬作三闋。</p>
<p>單調三十字，六句三平韻</p>
<p>陳與義<br>
  朝元路。朝元路。同駕玉華君。千乘載花紅一色。<br>
  ○⊙●　○⊙●疊⊙●●○<font color="#FF6600">○</font>　⊙●◎○○●●<br>
  人間遙指是祥雲。回望海光新。<br>
  ⊙○○●●○<font color="#FF6600">○</font>　○●●○<font color="#FF6600">○</font></p>
<p>此詞與《望江南》相近，但起句下多一疊句耳。按，陳詞別首，起二句〔煙漠漠，煙漠漠〕，上兩漠字俱仄聲；第三句〔海上百花搖〕，海字仄聲；第四句〔十八風鬟雲半動〕，十字仄聲，風字平聲；第五句〔月華微映是空舟〕，月字仄聲。譜內可平可仄據此。</p>
<p><br>
</p>
</body>
</html>
