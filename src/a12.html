<html>
<head>
<title>回波樂</title>
<meta http-equiv="Content-Type" content="text/html; charset=utf-8">
</head>
<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>回波樂</b></font> 
</div>
<p>唐劉肅《大唐新話》：景龍中，中宗嘗遊興慶池，侍宴者遞起鼓舞，並唱回波詞。給事中李景波亦起舞，歌詞云云。《樂府詩集》：回波，商調曲，唐中宗時造，蓋出於曲水引流泛觴也。後亦為舞曲，教坊記，謂之軟舞。</p>
<p>單調二十四字，四句三平韻</p>
<p>李景伯<br>
  回波爾時酒卮。微臣職在箴規。侍宴既過三爵。喧嘩竊恐非儀。<br>
  ○○●○◎<font color="#FF6600">○</font>　○⊙●●○<font color="#FF6600">○</font>　◎◎●○⊙●　○⊙●●○<font color="#FF6600">○</font></p>
<p>此即唐六言絕句，但第一句俱用〔回波爾時〕四字起。按沈佺期詞，〔回波爾時佺期，流向嶺外生歸。身名已蒙齒錄，袍笏未復牙緋〕，其平仄不同，其體則同也。</p>
<p>又一體　單調二十四字，四句三仄韻</p>
<p>《本事詩》無名氏<br>
  回波爾時栲栳。怕婦也是大好。外邊只有裴談。內裏無過李老。<br>
  ○○●○●<font color="#FF6600">●</font>　●●●●●<font color="#FF6600">●</font>　●○●●○○　●●○○●<font color="#FF6600">●</font></p>
<p>此詞用仄韻。按楊廷玉詞，起句〔回波爾時廷玉〕，正與此同。但唐人風氣初開，猶有古樂府遺意。其平仄往往不拘，故不復校注。</p>
</body>
</html>
