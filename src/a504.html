<html>
<head>
<title>雪梅香</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>雪梅香</b></font></div>
<p>《樂章集》注：正宮。</p>
<p>雙調九十四字，前段九句四平韻，後段十一句五平韻</p>
<p>柳永<br>
  景蕭索。危樓獨立面晴空。動悲秋情緒。當時宋玉應同。<br>
  ●○●　○○◎●●○<font color="#FF6600">○</font>　●○○○●　⊙○●●○<font color="#FF6600">○</font><br>
  漁市孤煙嫋寒碧。水村殘葉舞愁紅。楚天闊。浪浸斜陽。千里溶溶。<br>
  ○●⊙○●○●　●○○●●○<font color="#FF6600">○</font>　◎○●　●●○○　⊙●○<font color="#FF6600">○</font><br>
  臨風。想佳麗。別後愁顏。鎮斂眉峰。可惜當年。頓乖雨跡雲蹤。<br>
  ○<font color="#FF6600">○</font>　●○●　●●○○　●●○<font color="#FF6600">○</font>　◎●○○　●○●●○<font color="#FF6600">○</font><br>
  雅態妍姿正歡洽。落花流水忽西東。無憀意。盡把相思。分付征鴻。<br>
  ◎●○○●○●　●○○●●○<font color="#FF6600">○</font>　○○●　●●○○　⊙●○<font color="#FF6600">○</font></p>
<p>此詞前段第五句、後段第七句，例作拗體，填者辨之。可平可仄，參下無名氏詞。</p>
<p>又一體　雙調九十四字，前段九句四平韻，後段十句四平韻</p>
<p>《梅苑》無名氏<br>
  歲將暮。雲帆風捲正淒涼。見梅花呈瑞。素英澹薄含芳。<br>
  ●○●　○○○●●○<font color="#FF6600">○</font>　●○○○●　●○●●○<font color="#FF6600">○</font><br>
  千片逞姿向江國。一枝無力倚鄰牆。凝眸望。昨夜前村。雅態難忘。<br>
  ○●●○●○●　●○○●●○<font color="#FF6600">○</font>　○○●　●●○○　●●○<font color="#FF6600">○</font><br>
  爭妍鬥鮮潔。皓彩寒輝。冷豔清香。姑射真人。更兼傅粉容光。<br>
  ○○●○●　●●○○　●●○<font color="#FF6600">○</font>　○●○○　●○●●○<font color="#FF6600">○</font><br>
  梁苑奇才動佳句。漢宮嬌態學嚴妝。無憀恨。獨對光輝。別岸垂楊。<br>
  ○●○○●○●　●○○●●○<font color="#FF6600">○</font>　○○●　●●○○　●●○<font color="#FF6600">○</font></p>
<p>此與柳詞同，惟換頭句不藏短韻異。</p>
</body>
</html>
