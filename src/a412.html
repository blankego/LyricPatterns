<html>
<head>
<title>a416</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>側犯</b></font></div>
<p>陳暘《樂書》云：唐自天後末年，劍氣入渾脫，始為犯聲，明皇時，樂人孫處秀，善吹笛，好作犯聲，時人因為新意而瘓之，因有犯調。姜夔詞注云：唐云：樂書》，以宮犯羽者為側犯。此調創自周邦彥，調名或本於此。</p>
<p>雙調七十七字，前段九句六仄韻，後段九句五仄韻</p>
<p>周邦彥<br>
  暮霞霽雨。小蓮出水紅妝靚。風定。看步襪江妃、照明鏡。<br>
  ●○◎●　●○◎●○○<font color="#FF6600">●</font>　○<font color="#FF6600">●</font>　●●●○○　●○<font color="#FF6600">●</font><br>
  飛螢度暗草。秉燭遊花徑。人靜。攜豔質。追涼就槐影。<br>
  ○○●●◎　◎●○○<font color="#FF6600">●</font>　○<font color="#FF6600">●</font>　○●●　○○●○<font color="#FF6600">●</font><br>
  金環皓腕。雪藕清泉瑩。誰念省。滿身香。猶是舊荀令。<br>
  ○○●●　◎●○○<font color="#FF6600">●</font>　○●<font color="#FF6600">●</font>　●○⊙　○●●○<font color="#FF6600">●</font><br>
  見說胡姬。酒壚深迥。煙鎖漠漠。藻池苔井。<br>
  ●●○○　●○⊙<font color="#FF6600">●</font>　⊙●◎◎　●○○<font color="#FF6600">●</font></p>
<p>此調始于《清真集》，以此詞為正體。袁去華〔篆銷餘馥〕詞，與此同，若姜詞、方詞之多押一韻，陳詞之攤破句法，皆變格也。坊本刻此詞，後段第七句作〔酒壚寂靜〕，靜字押韻重出，按方千里、楊澤民和詞，無不押迥字韻者，因為改定。袁詞，前段起句〔篆銷餘馥〕，餘字平聲；第二句〔燭堆殘蠟房櫳曉〕，殘字平聲；楊詞，第六句〔花底藏芳徑〕，花字平聲；袁詞，後段第四、五句〔最堪恨，歸雁過多少〕，恨字仄聲。譜內可平可仄據此。餘參下所採三詞。</p>
<p>又一體　雙調七十七字，前段八句七仄韻，後段九句五仄韻</p>
<p>姜夔<br>
  恨春易去。甚春卻向揚州住。微雨。正繭栗梢頭、弄詩句。<br>
  ●○●<font color="#FF6600">●</font>　●○●●○○<font color="#FF6600">●</font>　○<font color="#FF6600">●</font>　●●●○○　●○<font color="#FF6600">●</font><br>
  紅樓二十四。總是行雲處。無語。漸半脫宮衣、笑相顧。<br>
  ○○●●●　●●○○<font color="#FF6600">●</font>　○<font color="#FF6600">●</font>　●●●○○　●○<font color="#FF6600">●</font><br>
  金壺細葉。千朵圍歌舞。誰念我。鬢成絲。來此共樽俎。<br>
  ○○●●　○●○○<font color="#FF6600">●</font>　○●<font color="#FF6600">●</font>　●○○　○●●○<font color="#FF6600">●</font><br>
  後日西園。綠陰無數。寂寞劉郎。自修花譜。<br>
  ●●○○　●○○<font color="#FF6600">●</font>　●●○○　●○○<font color="#FF6600">●</font></p>
<p>此與周詞同，惟前段起句多押一韻異。按，前段結句，八字一氣蟬聯，楊澤民詞〔將絳燭高燒、照雙影〕，正與此同。又按，古韻魚、虞、歌、麻屬角音，皆可通押，故御、遇、駕、過亦可通押，此詞後段第三句，〔我〕字押韻，正用古韻也。</p>
<p>又一體　雙調七十七字，前後段各九句，六仄韻</p>
<p>方千里<br>
  四山翠合。一溪碧繞秋容靚。波定。見鷺立魚跳、動平鏡。<br>
  ●○●●　●○●●○○<font color="#FF6600">●</font>　○<font color="#FF6600">●</font>　●●●○○　●○<font color="#FF6600">●</font><br>
  修篁散步屧。古木通幽徑。風靜。煙霧直。池塘倒晴影。<br>
  ○○●●●　●●○○<font color="#FF6600">●</font>　○<font color="#FF6600">●</font>　○●●　○○●○<font color="#FF6600">●</font><br>
  流年舊事。老矣塵心瑩。還暗省。點吳霜。憔悴愧潘令。<br>
  ○○●●　●●○○<font color="#FF6600">●</font>　○●<font color="#FF6600">●</font>　●○○　○●●○<font color="#FF6600">●</font><br>
  夢憶江南。小園路迥。愁聽。葉落轆轤金井。<br>
  ●●○○　●○●<font color="#FF6600">●</font>　○<font color="#FF6600">●</font>　●●●○○<font color="#FF6600">●</font></p>
<p>此亦與周詞同，惟後結作兩字一句、六字一句，又多押一短韻異。</p>
<p>又一體　雙調七十六字，前後段各八句，五仄韻</p>
<p>陳允平<br>
  晚涼倦浴。素妝薄試鉛華靚。凝定。似一朵芙蓉、泛清鏡。<br>
  ●○●●　●○●●○○<font color="#FF6600">●</font>　○<font color="#FF6600">●</font>　●●●○○　●○<font color="#FF6600">●</font><br>
  輕紈笑自拈。撲蝶鴛鴦徑。嬌懶金鳳嚲。斜敧翠蟬影。<br>
  ○○●●○　●●○○<font color="#FF6600">●</font>　○●○●●　○○●○<font color="#FF6600">●</font><br>
  冰肌玉骨。襯體紅綃瑩。還暗省。青青雙鬢舊潘令。<br>
  ○○●●　●●○○<font color="#FF6600">●</font>　○●<font color="#FF6600">●</font>　○○○●●○<font color="#FF6600">●</font><br>
  夢想鸞箏。後堂深迥。何日西風。碧梧金井。<br>
  ●●○○　●○○<font color="#FF6600">●</font>　○●○○　●○○<font color="#FF6600">●</font></p>
<p>此亦周詞體，惟前結不押短韻，作五字兩句，後段第四句減一字、作七字句異。</p>
<p>▲方千里詞，愁聽，葉落轆轤金井二句，萬氏以聽字注葉，按陶氏鳧香詞綜補遺云，側犯後段本作四字四句，白石云，寂寞劉郎，自修花譜，與周美成同，據此則聽字非葉也<br>
</p>
</body>
</html>
