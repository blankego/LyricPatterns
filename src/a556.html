<html>
<head>
<title>玉京謠</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>玉京謠</b></font></div>
<p>吳文英自度曲，自注夷則商，犯無射宮。按，《枕中書》：玉京在大羅天之上。李白詩有〔手把芙蓉朝玉京〕句。此文英贈陳藏一詞，見《隨隱漫錄》，蓋賦京華羈旅之況，故借玉京以為調名。</p>
<p>雙調九十七字，前段十句五仄韻，後段九句五仄韻</p>
<p>吳文英<br>
  蝶夢迷清曉。萬里無家。歲晚貂裘敝。載取琴書。長安閒看桃李。<br>
  ●●○○●　●●○○　●●○○<font color="#FF6600">●</font>　●●○○　○○○●○<font color="#FF6600">●</font><br>
  爛繡錦、人海花場。任客燕、飄零誰計。春風裏。香泥九陌。文梁孤壘。<br>
  ●●●　○●○○　●●●　○○○<font color="#FF6600">●</font>　○○<font color="#FF6600">●</font>　○○●●　○○○<font color="#FF6600">●</font><br>
  微吟怕有詩聲。翳鏡慵看。但小樓獨倚。金屋千嬌。從他鴛暖秋被。<br>
  ○○●●○○　●●○○　●●○●<font color="#FF6600">●</font>　○●○○　○○○●○<font color="#FF6600">●</font><br>
  蕙帳移、煙雨孤山。待對景、落梅清泚。終不似。江上翠微流水。<br>
  ●●○　○●○○　●●●　●○○<font color="#FF6600">●</font>　○●<font color="#FF6600">●</font>　○●●○○<font color="#FF6600">●</font>　</p>
<p>此調創自此詞，無別首可校。</p>
</body>
</html>
