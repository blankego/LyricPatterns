<html>
<head>
<title>步蟾宮</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>步蟾宮</b></font></div>
<p>蔣氏《九宮譜目》，入南呂引子；韓淲詞，名《釣臺詞》；劉擬詞，名《折丹桂》。</p>
<p>雙調五十九字，前段四句三仄韻，後段六句三仄韻</p>
<p>黃庭堅<br>
  蟲兒真個惡靈利。惱亂得、道人眠起。醉歸來、恰似出桃源。但目斷、落花流水。<br>
  ○○○●◎○<font color="#FF6600">●</font>　●◎●　◎○○<font color="#FF6600">●</font>　●○○　◎●●○○　●●●　◎○○<font color="#FF6600">●</font><br>
  不如隨我歸雲際。共作個、住山活計。<br>
  ◎○○●○○<font color="#FF6600">●</font>　●◎●　●○◎<font color="#FF6600">●</font><br>
  照清溪。勻粉面。插山花。算終勝、風塵滋味。<br>
  ●○○　○●●　●○○　●⊙●　○○○<font color="#FF6600">●</font></p>
<p>此調仿自山谷，但宋、元詞，俱宗蔣捷體，惟韓淲集中一詞，則照此填。前段第三句八字，後段第三、四、五句各三字，正與此同。《詞律》疏于考索，謂此詞誤多一字，非也。按，韓詞，前段起句〔三年重到嚴灘路〕，嚴字平聲；第二句〔歎鬢髮衣冠塵土〕，鬢字、衣字俱平聲；第三句〔倚孤蓬、閑自逐清風〕，閑字平聲；結句〔見一片、孤鴻歸去〕，孤字平聲；後段起句〔人間何用論今古〕，人字平聲；第二句〔漫贏得、個般情緒〕，贏字、情字俱平聲；第三、四、五句〔雨吹來，雲亂處，水東流〕，平仄如一；結句〔但只有、青山如故〕，隻字仄聲。譜內可平可仄據此。</p>
<p>又一體　雙調五十八字，前後段各四句，三仄韻</p>
<p>楊無咎<br>
  桂花馥郁清無寐。覺身在、廣寒宮裏。憶吾家、妃子舊遊時。瑞龍腦、暗藏葉底。<br>
  ●○●●○○<font color="#FF6600">●</font>　●○●　●○○<font color="#FF6600">●</font>　●○○　○●●○○　●○●　●○●<font color="#FF6600">●</font>　<br>
  不堪午夜西風起。更颭颭、萬絲斜墜。向晚來、卻似給孤園。乍驚見、黃金布地。<br>
  ●○●●○○<font color="#FF6600">●</font>　●●●　●○○<font color="#FF6600">●</font>　●●○　●●●○○　●○●　○○●<font color="#FF6600">●</font></p>
<p>此詞前後段第三句俱八字，較黃詞減一字，句讀似更整齊，但宋人無填此者。汲古閣本，此詞前段第三句，脫一〔時〕字，今從《花草粹編》增定。</p>
<p>又一體　雙調五十六字，前後段各四句，三仄韻</p>
<p>蔣捷<br>
  玉窗掣鎖香雲漲。喚綠袖、低敲方響。流蘇拂處字微訛。但斜倚、紅梅一晌。<br>
  ◎○◎●○○<font color="#FF6600">●</font>　◎◎●　⊙○⊙<font color="#FF6600">●</font>　⊙○◎●●○○　◎⊙●　⊙○◎<font color="#FF6600">●</font><br>
  濛濛月在簾衣上。做池館、春陰模樣。春陰模樣不如春。這催雪、曲兒休唱。<br>
  ⊙○◎●○○<font color="#FF6600">●</font>　●⊙●　⊙○⊙<font color="#FF6600">●</font>　⊙○⊙●●○○　◎⊙●　◎○⊙<font color="#FF6600">●</font></p>
<p>此調以此詞為正體。前後段第三句，俱七字，較楊詞各減一字，蔣詞三首皆同。有劉儗〔初秋兩兩〕詞、鍾過〔東風又送〕詞，無名氏〔東風捏就〕詞可校。前段起句，鍾詞〔東風又送酴醾信〕，東字平聲，蔣詞別首〔去年雲掩冰輪皎〕，雲字平聲；第二句，鍾詞〔早吹得、愁成潘鬢〕，吹字平聲；第三句，鍾詞〔花開猶似十年前〕，猶字平聲，劉詞〔祝君壽閱八千秋〕，祝字仄聲；第四句，鍾詞〔人不似、十年前俊〕，人字平聲，不字仄聲；後段起句，鍾詞〔水邊珠翠香成陣〕，珠字平聲；第二句，無名氏詞〔暗蹙損、眉峰雙翠〕，蹙字仄聲。譜內可平可仄據此，餘參汪、章二詞。</p>
<p>又一體　雙調五十五字，前後段各四句，三仄韻</p>
<p>汪存<br>
  玉京此去春猶淺。正雪絮、馬頭零亂。姮娥剪就綠雲裳。待來步、蟾宮與換。<br>
  ●○●●○○<font color="#FF6600">●</font>　●●●　●○○<font color="#FF6600">●</font>　○○●●●○○　●○●　○○●<font color="#FF6600">●</font>　<br>
  明年三月桃花岸。雙漿浪平煙暖。揚州十里小紅樓。盡捲上、珠簾一半。<br>
  ○○●●○○<font color="#FF6600">●</font>　○●●○○<font color="#FF6600">●</font>　○○●●●○○　●●●　○○●<font color="#FF6600">●</font></p>
<p>此與蔣詞同，惟後段第二句減一字異。</p>
<p>又一體　雙調五十七字，前後段各四句，三仄韻</p>
<p>《全芳備祖》無名氏<br>
  未開大如木犀蕊。開後是、梅花小底。倏然只欲住山林。肯容易、結根城市。<br>
  ●○●○●○<font color="#FF6600">●</font>　○●●　○○●<font color="#FF6600">●</font>　○○●●●○○　●○●　●○○<font color="#FF6600">●</font><br>
  葉兒又與冬青比。算何止、香聞七里。不因山谷品題來。誰知道、是水仙兄弟。<br>
  ●○●●○○<font color="#FF6600">●</font>　●○●　○○●<font color="#FF6600">●</font>　●○○●●○○　○○●　●●○○<font color="#FF6600">●</font></p>
<p>此亦與蔣詞同，惟結句添一襯字異。<br>
  <br>
  ▲汪存詞，雙槳浪平煙暖句，萬氏云雙槳句六字，比前段少一字，係句首落一字，應去聲擬補試字 </p>
</body>
</html>
