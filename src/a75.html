<html>
<head>
<title>上行杯</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>上行杯</b></font> 
</div>
<p>唐教坊曲名。</p>
<p>單調三十八字，九句兩平韻、五仄韻</p>
<p>孫光憲<br>
  草草離亭鞍馬。從遠道、此地分襟。燕宋秦吳千萬里。<br>
  ●●○○○●　○●●　●●○<font color="#FF6600">○</font>　○●○○○●<font color="#FF6600">●</font><br>
  無辭一醉。野棠開。江草濕。佇立。沾泣。征騎駸駸。<br>
  ○○●<font color="#FF6600">●</font>　●○○　○●<font color="#FF6600">●</font>換●<font color="#FF6600">●</font>　○<font color="#FF6600">●</font>　○●○<font color="#FF6600">○</font></p>
<p>此詞以平韻為主，間用仄韻于平韻之內。凡兩換仄韻，唐詞中無他首可校。按，《花間集》所載孫詞二首，俱於第三句分段，但此詞前段文勢，直至〔無辭一醉〕句始足，況醉字仍押裏字韻，〔野棠開〕句後又換韻，其界限甚明，不宜於第三句截住。《詞律》則云：當合為單調。今從之。</p>
<p>又一體　單調三十九字，九句八仄韻</p>
<p>孫光憲<br>
  離棹逡巡欲動。臨極浦、故人相送。去住心情知不共。金船滿捧。<br>
  ○●○○●<font color="#FF6600">●</font>　○●●　●○○<font color="#FF6600">●</font>　●●○○○●<font color="#FF6600">●</font>　○○●<font color="#FF6600">●</font>　<br>
  綺羅愁。絲管咽。迥別。帆影滅。江浪如雪。<br>
  ●○○　○●<font color="#FF6600">●</font>換●<font color="#FF6600">●</font>　○●<font color="#FF6600">●</font>　○●○<font color="#FF6600">●</font></p>
<p>此詞全用仄韻，與前詞異。</p>
<p>又一體　單調四十一字，八句七仄韻</p>
<p>韋莊<br>
  芳草灞陵春岸。柳煙深、滿樓弦管。一曲離聲腸欲斷。今日送君千萬。<br>
  ⊙●●○○<font color="#FF6600">●</font>　●○○　◎⊙○<font color="#FF6600">●</font>　◎●⊙○○●<font color="#FF6600">●</font>　○●●○○<font color="#FF6600">●</font><br>
  紅縷玉盤金鏤盞。須勸。珍重意。莫辭滿。<br>
  ⊙●●○⊙◎<font color="#FF6600">●</font>　○<font color="#FF6600">●</font>　○●●　●○<font color="#FF6600">●</font></p>
<p>此詞不換韻，又全用仄韻，與孫詞異。韋詞別首，第一句〔白馬玉鞭金轡〕，白字仄聲；第二句〔少年郎、離別容易〕，離字平聲，別字仄聲；第三句〔迢遞去程千萬里〕，迢字平聲，去字仄聲；第五句〔滿酌一杯勸和淚〕，滿字、勸字俱仄聲，和字平聲。譜內可平可仄據此。<br>
</p>
</body>
</html>
