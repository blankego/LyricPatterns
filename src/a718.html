<html>
<head>
<title>春從天上來</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>春從天上來</b></font></div>
<p>調見《中州樂府》吳激詞。</p>
<p>雙調一百四字，前段十一句六平韻，後段十一句五平韻</p>
<p>吳激<br>
  海角飄零。歎漢苑秦宮。墜露飛螢。夢裏天上。金屋銀屏。<br>
  ◎●○<font color="#FF6600">○</font>　●●●○○　◎●○<font color="#FF6600">○</font>　◎●○●　⊙●○<font color="#FF6600">○</font><br>
  歌吹競舉青冥。問當時遺譜。有絕藝、鼓瑟湘靈。<br>
  ⊙●●●○<font color="#FF6600">○</font>　●○○○●　●◎●　●●○<font color="#FF6600">○</font><br>
  促哀彈。似林鶯嚦嚦。山溜泠泠。<br>
  ●○○　●○○●●　⊙●○<font color="#FF6600">○</font><br>
  梨園太平樂府。醉幾度春風。鬢髮星星。舞徹中原。塵飛滄海。風雪萬里龍庭。<br>
  ○○●○◎●　●●●○○　◎●○<font color="#FF6600">○</font>　◎●○○　⊙○○●　⊙●◎●○<font color="#FF6600">○</font><br>
  寫秋笳幽怨。人憔悴、不似丹青。酒醒醒。對一軒涼月。燈火青熒。<br>
  ●○○○●　○⊙●　◎●○<font color="#FF6600">○</font>　●○<font color="#FF6600">○</font>　●●○○●　○●○<font color="#FF6600">○</font></p>
<p>此調以此詞為正體，若張翥詞之多押一韻，張炎詞之添字，周伯陽詞之減字，皆變格也。按，王惲詞，前段第一句〔羅綺深宮〕，羅字平聲；第三句〔當日昭容〕，當字平聲；後段第一句〔回頭五雲深處〕，深字平聲；第八句〔和淚點彈與孤鴻〕，淚字仄聲。譜內可平可仄據此，餘參張翥、周伯陽二詞。王惲詞，前段第七句〔正台門事捷〕，事字仄聲；後段第六句〔十年一夢無蹤〕，年字平聲；第七句〔寫杜娘哀怨〕，杜字仄聲，俱與諸家不同，譜內不校注平仄。</p>
<p>又一體　雙調一百四字，前段十一句七平韻，後段十一句五平韻</p>
<p>張翥<br>
  嫋嫋秋風。聽響徹雲間。彩鳳啼雄。蠃女飛下。玉佩玲瓏。腸斷十二台空。<br>
  ●●○<font color="#FF6600">○</font>　●●●○○　●●○<font color="#FF6600">○</font>　○●○●　●●○<font color="#FF6600">○</font>　○●●●○<font color="#FF6600">○</font><br>
  渺霜天如海。寫不盡、客裏情濃。燭銷紅。更鏘金振羽。變徵移宮。<br>
  ●○○○●　●●●　●●○<font color="#FF6600">○</font>　●○<font color="#FF6600">○</font>　●○○●●　●●○<font color="#FF6600">○</font><br>
  揚州舊時月色。歎水調如今。誰唱誰工。露葉殘蛾。蟾花遺粉。寂寞瓊樹香中。<br>
  ○○●○●●　●●●○○　○●○<font color="#FF6600">○</font>　●●○○　○○○●　●●○●○<font color="#FF6600">○</font><br>
  問坡仙何處。滄江上、鶴夢無蹤。思難窮。把一襟幽怨。吹與魚龍。<br>
  ●○○○●　○○●　●●○<font color="#FF6600">○</font>　●○<font color="#FF6600">○</font>　●●○○●　○●○<font color="#FF6600">○</font></p>
<p>此與吳詞同，惟前段第九句押韻異。</p>
<p>又一體　雙調一百六字，前段十一句六平韻，後段十二句六平韻</p>
<p>張炎<br>
  海上回槎。認舊時鷗鷺。猶戀蒹葭。影散香消。水流雲在。疏樹十里寒沙。<br>
  ●●○<font color="#FF6600">○</font>　●●○○●　○●○<font color="#FF6600">○</font>　●●○○　●○○●　○●●●○<font color="#FF6600">○</font><br>
  難問錢塘蘇小。都不見、擘竹分茶。更堪嗟。似荻花江上。誰弄琵琶。<br>
  ○●○○○●　○●●　●●○<font color="#FF6600">○</font>　●○<font color="#FF6600">○</font>　●●○○●　○●○<font color="#FF6600">○</font><br>
  煙霞。自延晚照。盡換了西林。窈窕紋紗。<br>
  ○<font color="#FF6600">○</font>　●○●●　●●●○○　●●○<font color="#FF6600">○</font><br>
  蝴蝶飛來。不知是夢。猶疑春在鄰家。<br>
  ○●○○　●○●●　○○○●○<font color="#FF6600">○</font><br>
  一掬幽懷難寫。春何處、春已天涯。減繁華。是山中杜宇。不是楊花。<br>
  ●●○○○●　○○●　○●○<font color="#FF6600">○</font>　●○<font color="#FF6600">○</font>　●○○●●　●●○<font color="#FF6600">○</font></p>
<p>此亦與吳詞同，惟前後段第五句俱不押韻，又第七句俱添一字、作六字句，換頭句藏一短韻異。此詞平仄與諸家不同，不參校入譜。</p>
<p>又一體　雙調一百二字，前段十一句六平韻，後段十一句四平韻</p>
<p>周伯陽<br>
  浩蕩青冥。正涼露如洗。萬里虛明。鼓角悲健。秋入重城。<br>
  ●●○<font color="#FF6600">○</font>　●○●○●　●●○<font color="#FF6600">○</font>　●●○●　○●○<font color="#FF6600">○</font><br>
  彷彿石上三生。指蓬萊雲路。渺何許、月冷風清。<br>
  ●●●●○<font color="#FF6600">○</font>　●○○○●　●○●　●●○<font color="#FF6600">○</font><br>
  倚南樓。一聲長笛。幾點殘星。<br>
  ●○○　●○○●　●●○<font color="#FF6600">○</font><br>
  西風舊年有約。聽候蛩語夜。客裏心驚。<br>
  ○○●○●●　●●○●●　●●○<font color="#FF6600">○</font><br>
  紅樹山深。翠苔門掩。想見露草疏螢。便乘風歸去。欄杆外、河漢西傾。<br>
  ○●○○　●○○●　●●●●○<font color="#FF6600">○</font>　●○○○●　○○●　○●○<font color="#FF6600">○</font><br>
  笑淹留。劃然孤嘯。雲白天青。<br>
  ●○○　●○○●　○●○<font color="#FF6600">○</font></p>
<p>此與吳詞同，惟前後段第九句俱不押韻，第十句俱減一字、作四字句異。前後段第二句與調不合，不便參校。<br>
</p>
</body>
</html>
