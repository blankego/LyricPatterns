<html>
<head>
<title>霜葉飛</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>霜葉飛</b></font></div>
<p>調見《片玉集》，因詞有〔素娥青女鬥嬋娟〕句，更名《鬥嬋娟》。</p>
<p>雙調一百十一字，前段十句六仄韻，後段十句五仄韻</p>
<p>周邦彥<br>
  露迷衰草。疏星掛。涼蟾低下林表。素娥青女鬥嬋娟。正倍添淒悄。漸颯颯、<br>
  ◎○○<font color="#FF6600">●</font>　○○●　○○○●○<font color="#FF6600">●</font>　●○⊙●●○○　◎●○○<font color="#FF6600">●</font>　●◎●<br>
  丹楓撼曉。橫天雲浪魚鱗小。見皓月相看。又透入、清輝半晌。特地留照。<br>
  ○○●<font color="#FF6600">●</font>　⊙○○●○○<font color="#FF6600">●</font>　●●●○○　●●●　○○●●　◎●○<font color="#FF6600">●</font><br>
  迢遞望極關山。波穿千里。度日如歲難到。鳳樓今夜聽西風。奈五更愁抱。<br>
  ⊙●◎●○○　⊙○○●　●◎○◎○<font color="#FF6600">●</font>　●○⊙●●○○　●●○○<font color="#FF6600">●</font><br>
  想玉匣哀弦閉了。無心重理相思調。念故人、牽離恨。屏掩孤顰。淚流多少。<br>
  ●●●○○●<font color="#FF6600">●</font>　○○⊙●○○<font color="#FF6600">●</font>　●●⊙　○○●　⊙●○○　●○○<font color="#FF6600">●</font></p>
<p>此調以此詞為正體，若方詞、張詞之減字，張詞別首之句讀小異，沈詞二首及黃詞之攤破句法，皆變格也。前段起句，方、楊、陳和詞俱不押韻，吳文英詞〔斷煙離緒〕，緒字押韻，南宋人俱如此填。前段第八句，例作仄仄仄平平，方、楊、陳和詞皆然，惟譜內張炎二詞及沈詞獨異，故不校注入譜。此詞可平可仄，悉參譜內所採諸詞，惟沈詞後段第二句〔一〕字入聲，張詞後段結句〔一〕字入聲，此皆以入作平，不注可仄。</p>
<p>又一體　雙調一百九字，前後段各十句，五仄韻</p>
<p>方千里<br>
  寒雲垂地。堤煙重。燕鴻初度江表。露荷風柳向人疏。台榭還清悄。<br>
  ○○○●　○○●　○○●●○<font color="#FF6600">●</font>　●○○●●○○　○●○○<font color="#FF6600">●</font><br>
  恨脈脈、離情怨曉。相思魂夢銀屏小。奈倦客征衣。自遍拂塵埃。玉鏡羞照。<br>
  ●●●　○○●<font color="#FF6600">●</font>　○○○●○○<font color="#FF6600">●</font>　●●●○○　●●●○○　●●○<font color="#FF6600">●</font><br>
  無限靜陌幽坊。追歡尋賞。未落人後先到。少年心事轉頭空。況近春懷抱。<br>
  ○●●●○○　○○○●　●●○●○<font color="#FF6600">●</font>　●○○●●○○　●●○○<font color="#FF6600">●</font><br>
  盡落葉紅英過了。離聲慵整當時調。問麗質、從憔悴。消減腰圍。似郎多少。<br>
  ●●●○○●<font color="#FF6600">●</font>　○○○●○○<font color="#FF6600">●</font>　●●●　○○●　○●○○　●○○<font color="#FF6600">●</font></p>
<p>此和周詞，惟前段第一句不押韻，第九句減二字異。按，楊澤民和詞，前起〔溯風嚴緊，長空布，同雲低黯天表〕，亦不押韻；前結〔聽美人都驚，忽老盡群山，遠近相照〕，亦減二字，正與此同。</p>
<p>又一體　雙調一百十一字，前段十句七仄韻，後段十句五仄韻</p>
<p>張炎<br>
  舊家池沼。尋芳處。從教飛燕頻繞。一灣柳護水房春。看鏡鸞窺曉。暈宿酒、<br>
  ●○○<font color="#FF6600">●</font>　○○●　○○○●○<font color="#FF6600">●</font>　●○●●●○○　●●○○<font color="#FF6600">●</font>　●●●<br>
  雙蛾淡掃。羅襦飄帶腰圍小。盡醉方歸去。又暗約、明朝鬥草。誰解先到。<br>
  ○○●<font color="#FF6600">●</font>　○○○●○○<font color="#FF6600">●</font>　●●○○●　●●●　○○●<font color="#FF6600">●</font>　○●○<font color="#FF6600">●</font><br>
  心緒亂若晴絲。那回遊處。墜紅爭戀殘照。近來心事漸無多。尚被鶯聲惱。<br>
  ○●●●○○　●○○●　●○○●○<font color="#FF6600">●</font>　●○○●●○○　●●○○<font color="#FF6600">●</font><br>
  便白髮如今縱少。情懷不似前時好。漫佇立、東風外。愁極還醒。背花一笑。<br>
  ●●●○○●<font color="#FF6600">●</font>　○○●●○○<font color="#FF6600">●</font>　●●●　○○●　○●○○　●○●<font color="#FF6600">●</font></p>
<p>此與周詞同，惟前段第九句押韻異。</p>
<p>又一體　雙調一百十字，前段十句六仄韻，後段十句五仄韻</p>
<p>張炎<br>
  故園空杳。霜風勁。南塘吹斷瑤草。已無清氣礙雲山。奈此時懷抱。尚記得、<br>
  ●○○<font color="#FF6600">●</font>　○○●　○○○●○<font color="#FF6600">●</font>　●○○●●○○　●●○○<font color="#FF6600">●</font>　●●●<br>
  修門賦曉。杜陵花竹歸來早。傍雅亭幽榭。慣款語英遊。好懷無限歡笑。<br>
  ○○●<font color="#FF6600">●</font>　●○○●○○<font color="#FF6600">●</font>　●●○○●　●●●○○　●○○●○<font color="#FF6600">●</font><br>
  不見換羽移商。杏梁塵遠。可憐都付殘照。坐中泣下最誰多。歎賞音人少。<br>
  ●●●●○○　●○○●　●○○●○<font color="#FF6600">●</font>　●○●●●○○　●●○○<font color="#FF6600">●</font><br>
  悵一夜、梅花頓老。今年因甚無詩到。待喚起清魂。說與淒涼。定應愁了。<br>
  ●●●　○○●<font color="#FF6600">●</font>　○○○●○○<font color="#FF6600">●</font>　●●●○○　●●○○　●○○<font color="#FF6600">●</font></p>
<p>此與周詞同，惟後段第八句減一字，不作六字折腰句法異。</p>
<p>又一體　雙調一百十一字，前後段各十一句，五仄韻</p>
<p>沈唐<br>
  霜林凋晚。危樓迥。登臨無限秋思。望中閑想。洞庭波面。亂紅初墜。更蕭索、<br>
  ○○○●　○○●　○○○●○<font color="#FF6600">●</font>　●○○●　●○○●　●○○<font color="#FF6600">●</font>　●○●<br>
  風吹渭水。長安飛舞千門裏。變景摧芳榭。唯賸有、蘭衰暮叢。菊殘餘蕊。<br>
  ○○●<font color="#FF6600">●</font>　○○○●○○<font color="#FF6600">●</font>　●●○○●　○●●　○○●○　●○○<font color="#FF6600">●</font><br>
  回念花滿華堂。美人一去。鎮掩香閨經歲。又觀珠露。碎點蒼苔。敗梧飄砌。<br>
  ○●○●○○　●○●●　●●○○○<font color="#FF6600">●</font>　●○○●　●●○○　●○○<font color="#FF6600">●</font><br>
  漫贏得、相思淚眼。東君早作歸來計。便莫惜、丹青手。重與芳菲。萬紅千翠。<br>
  ●○●　○○●<font color="#FF6600">●</font>　○○●●○○<font color="#FF6600">●</font>　●●●　○○●　○●○○　●○○<font color="#FF6600">●</font></p>
<p>此詞與周詞校，前後段第四、五句攤破句法、作四字三句，前段起句不押韻異。又，前段第十句，平仄與諸家不同，不參校入譜。</p>
<p>又一體　雙調一百十一字，前後段各十一句，五仄韻</p>
<p>沈唐<br>
  故宮秋晚。餘芳盡。輕陰閑淡池閣。鳳泥銀暗。玳紋花捲。斷腸簾幕。<br>
  ●○○●　○○●　○○○●○<font color="#FF6600">●</font>　●○○●　●○○●　●○○<font color="#FF6600">●</font><br>
  漸砌菊、遺金謝卻。芙蓉才共清霜約。半弄蕊澄波。淺拂胭脂。翠瓊連並凋萼。<br>
  ●●●　○○●<font color="#FF6600">●</font>　○○○●○○<font color="#FF6600">●</font>　●●●○○　●●○○　●○○●○<font color="#FF6600">●</font><br>
  應是曾倚東君。縱豔姿輕盈。映損丹杏紅藥。旋成深妒。判與西風。任從開落。<br>
  ○●○●○○　●●○○○　●●○●○<font color="#FF6600">●</font>　●○○●　●●○○　●○○<font color="#FF6600">●</font><br>
  況衰晚淵明意薄。重陽羞對花吟酌。待說與江梅。早傅粉勻香。慰伊蕭索。<br>
  ●○●○○●<font color="#FF6600">●</font>　○○○●○○<font color="#FF6600">●</font>　●●●○○　●●●○○　●○○<font color="#FF6600">●</font></p>
<p>此與〔霜林凋晚〕詞同，惟後段第二句添一字，兩結句句讀亦小異。</p>
<p>又一體　雙調一百十二字，前段十句七仄韻，後段十一句六仄韻</p>
<p>黃裳<br>
  誰能留得年華住。韶華今在何處。萬林飛盡。但驚天籟。半空無數。望消息、<br>
  ○○○●○○<font color="#FF6600">●</font>　○○○●○<font color="#FF6600">●</font>　●○○●　●○○●　●○○<font color="#FF6600">●</font>　●○●<br>
  霜催雁過。佳人愁起雲垂暮。就繡幕、紅爐去。金鴨時飄異香。柳腰人舞。<br>
  ○○●<font color="#FF6600">●</font>　○○○●○○<font color="#FF6600">●</font>　●●●　○○<font color="#FF6600">●</font>　○●○○●○　●○○<font color="#FF6600">●</font><br>
  休道行且分飛。還共樂一歲。見景長是歡聚。大來芳意。既與名園。是花為主。<br>
  ○●○●○○　○●●●●　●●○●○<font color="#FF6600">●</font>　●○○●　●●○○　●○○<font color="#FF6600">●</font><br>
  翠娥並、樽前笑語。來年管取人如故。向寂寞、中先喜。俄頃飛瓊。化成寰宇。<br>
  ●○●　○○●<font color="#FF6600">●</font>　○○●●○○<font color="#FF6600">●</font>　●●●　○○<font color="#FF6600">●</font>　○●○○　●○○<font color="#FF6600">●</font></p>
<p>此詞與〔霜林凋晚〕詞校，前段第一、二句作七字一句、不押韻，兩結各多押一韻，句讀亦小異。</p>
</body>
</html>
