<html>
<head>
<title>三字令</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>三字令</b></font></div>
<p>調見《花間集》。前後段俱三字句，故名。</p>
<p>雙調四十八字，前後段各八句，四平韻</p>
<p>歐陽炯<br>
  春欲盡。日遲遲。牡丹時。羅帳捲。翠簾垂。彩箋書。紅粉淚。兩心知。<br>
  ○●●　●○<font color="#FF6600">○</font>　●○<font color="#FF6600">○</font>　○●●　●○<font color="#FF6600">○</font>　●○○　○●●　●○<font color="#FF6600">○</font><br>
  人不在。燕空歸。負佳期。香燼落。枕函敧。月分明。花淡薄。惹相思。<br>
  ○●●　●○<font color="#FF6600">○</font>　●○<font color="#FF6600">○</font>　○●●　●○<font color="#FF6600">○</font>　●○○　○●●　●○<font color="#FF6600">○</font></p>
<p>此調始於此詞，向詞即本此添字也。按，前後段第四句，帳字、燼字俱用仄聲，與向詞滿字、我字同。《圖譜》注可平者非。</p>
<p>又一體　雙調五十四字，前後段各九句，四平韻</p>
<p>向子諲<br>
  春盡日。雨餘時。紅蔌蔌。綠漪漪。花滿地。<br>
  ○●●　●○<font color="#FF6600">○</font>　○●●　●○<font color="#FF6600">○</font>　○●●<br>
  水平池。煙光裏。雲影上。畫船移。<br>
  ●○○　⊙○◎　○●●　●○<font color="#FF6600">○</font><br>
  文鴛並。白鷗飛。歌韻響。酒行遲。將我意。<br>
  ○⊙●　●○<font color="#FF6600">○</font>　○●●　●○<font color="#FF6600">○</font>　○●●<br>
  入新詩。春欲去。留且住。莫教歸。<br>
  ●○<font color="#FF6600">○</font>　⊙◎<font color="#FF6600">◎</font>　○●●　●○<font color="#FF6600">○</font></p>
<p>較歐詞前後段各多第三句三字，兩詞平仄略同，惟〔煙光裏〕、〔春欲去〕兩句，與歐詞〔彩箋書〕、〔月分明〕平仄異。<br>
</p>
</body>
</html>
