<html>
<head>
<title>望南雲慢</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>望南雲慢</b></font> 
</div>
<p>調見《樂府雅詞》。</p>
<p>雙調一百三字，前段十一句四平韻，後段十二句五平韻</p>
<p>沈公述<br>
  木葉輕飛。乍雨歇亭皋。簾捲秋光。欄隈砌角。綻拒霜幾處。深淺紅芳。<br>
  ●●○○　●●●○○　○●○<font color="#FF6600">○</font>　○○●●　●●○●●　○●○<font color="#FF6600">○</font><br>
  應恨開時晚。伴翠菊、風前並香。曉來清露。嫩面低凝。似帶啼妝。<br>
  ○●○○●　●●●　○○●<font color="#FF6600">○</font>　●○○●　●●○○　●●○<font color="#FF6600">○</font><br>
  堪傷。記得佳人。當時怨別。盈腮粉淚行行。而今最苦。奈千里身心。兩處淒涼。<br>
  ○<font color="#FF6600">○</font>　●●○○　○○●●　○○●●○<font color="#FF6600">○</font>　○○●●　●○●○○　●●○<font color="#FF6600">○</font><br>
  感物成消黯。念舊歡、空勞寸腸。月斜殘漏。夢斷孤幃。一枕思量。<br>
  ●●○○●　●●○　○○●<font color="#FF6600">○</font>　●○○●　●●○○　●●○<font color="#FF6600">○</font></p>
<p>此調只此一詞，無他首可校。<br>
</p>
</body>
</html>
