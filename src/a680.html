<html>
<head>
<title>雙頭蓮</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>雙頭蓮</b></font></div>
<p>此調一百三字者，見周邦彥《片玉集》；一百字者，見陸游《放翁集》。</p>
<p>雙調一百三字，前段十三句三仄韻，後段十二句五仄韻</p>
<p>周邦彥<br>
  一抹殘霞。幾行新雁。天染斷紅。雲迷陣影。隱約望中。點破晚空澄碧。<br>
  ●●○○　●○○●　○●●○　○○●●　●●●○　●●●○○<font color="#FF6600">●</font><br>
  助秋色。門掩西風。橋橫斜照。青翼未來。濃塵自起。咫尺鳳幃。合有人相識。<br>
  ●○<font color="#FF6600">●</font>　○●○○　○○○●　○●●○　○○●●　●●●○　●●○○<font color="#FF6600">●</font><br>
  歎乖隔。知甚時恣與。同攜歡適。度曲傳觴。並韉飛轡。綺陌畫堂連夕。<br>
  ●○<font color="#FF6600">●</font>　○●○●●　○○○<font color="#FF6600">●</font>　●●○○　●○○●　●●●○○<font color="#FF6600">●</font><br>
  樓頭千里。帳底三更。盡堪淚滴。怎生向。總無聊。但只聽消息。<br>
  ○○○●　●●○○　●○●<font color="#FF6600">●</font>　●○●　●○○　●●●○<font color="#FF6600">●</font></p>
<p>此詞《清真集》不載，故方千里、楊澤民、陳允平皆無和詞，或疑前段直至第六句始用韻，似有偽脫，不知宋人以韻少者為慢曲子，韻多者為急曲子。細玩此詞，文法甚順，決無偽脫，但無他詞援證耳。</p>
<p>又一體　雙調一百字，前段十句六仄韻，後段十句五仄韻</p>
<p>陸游<br>
  華鬢星星。驚壯志成虛。此身如寄。蕭條病驥。向暗裏、消盡當年豪氣。<br>
  ⊙●○○　○●●○○　●○○<font color="#FF6600">●</font>　⊙○●<font color="#FF6600">●</font>　●●●　○●○○○<font color="#FF6600">●</font><br>
  夢斷故國山川。隔重重煙水。身萬里。舊社凋零。青門俊遊誰記。<br>
  ●●◎●⊙○　●○○○<font color="#FF6600">●</font>　○◎<font color="#FF6600">●</font>　●●○○　○○●○○<font color="#FF6600">●</font><br>
  盡道錦裏繁華。歎官閑晝永。柴荊添睡。清愁自醉。念此際、付與何人心事。<br>
  ◎●●●○○　●○○●●　○○○<font color="#FF6600">●</font>　○○●<font color="#FF6600">●</font>　●●●　●●○○○<font color="#FF6600">●</font><br>
  縱有楚柁吳檣。知何時東逝。空悵望。鱠美菰香。秋風又起。<br>
  ●●●●○○　⊙○○○<font color="#FF6600">●</font>　○●●　●●○○　○○◎<font color="#FF6600">●</font></p>
<p>此與周詞句讀迥異，因調名同，故為類列。前後段第八句，例作上一下四句法，填者辨之。譜內可平可仄，悉參陸詞別首及《梅苑》無名氏詞。</p>
<p>又一體　雙調一百字，前段十一句六仄韻，後段十句六仄韻</p>
<p>陸游<br>
  風捲征塵。堪歎處。青驄正搖金轡。客襟貯淚。漫萬點如血。憑誰持寄。<br>
  ○●○○　○●○　○○●○○<font color="#FF6600">●</font>　●○●<font color="#FF6600">●</font>　●●●○●　○○○<font color="#FF6600">●</font><br>
  佇想豔態幽情。壓江南佳麗。春正媚。怎忍長亭。匆匆頓分連理。<br>
  ●●●●○○　●○○○<font color="#FF6600">●</font>　○●<font color="#FF6600">●</font>　●●○○　○○●○○<font color="#FF6600">●</font><br>
  目斷淡日平蕪。望煙濃樹遠。微茫如薺。悲歡夢裏。奈倦客、又是關河千里。<br>
  ●●●●○○　●○○●●　○○○<font color="#FF6600">●</font>　○○●<font color="#FF6600">●</font>　●●●　●●○○○<font color="#FF6600">●</font><br>
  最苦唱徹驪歌。重遲留無計。何限事。待與叮嚀。行時已醉。<br>
  ●●●●○○　○○○○<font color="#FF6600">●</font>　○●<font color="#FF6600">●</font>　●●○○　○○●<font color="#FF6600">●</font></p>
<p>此詞與〔華鬢星星〕詞校，前段第二句三字，第三名六字，第五句攤破句法，作五字一句、四字一句，後段第八句押韻異。</p>
<p>又一體　雙調一百字，前後段各十句，四仄韻</p>
<p>《梅苑》無名氏<br>
  觸目庭台。當歲晚凋殘。恁時方見。瓊英細蕊。似美玉碾就。輕冰裁剪。<br>
  ●●○○　○●●○○　●○○<font color="#FF6600">●</font>　○○●●　●●●●●　○○○<font color="#FF6600">●</font><br>
  暗想蜂蝶不知。有清香為援。深疑是、傅粉酡顏。何殊壽陽妝面。<br>
  ●●○●●○　●○○○<font color="#FF6600">●</font>　○○●　●●○○　○○●○○<font color="#FF6600">●</font><br>
  惟恐易落難留。仗何人巧把。名詞褒羨。狂風橫雨。枉墜落、細蕊紛紛千片。<br>
  ○●●●○○　●○○●●　○○○<font color="#FF6600">●</font>　○○●●　●●●　●●○○○<font color="#FF6600">●</font><br>
  異日結實成陰。托稱殊非淺。調鼎鼐。試作和羹。佳名方顯。<br>
  ●●●●○○　●○○○<font color="#FF6600">●</font>　○●●　●●○○　○○○<font color="#FF6600">●</font></p>
<p>此詞與陸詞校，前段第四句攤破句法，作五字一句、四字一句，前後段第四句俱不押韻異。</p>
</body>
</html>
