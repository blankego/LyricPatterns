<html>
<head>
<title>三登樂</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>三登樂</b></font></div>
<p>調見《石湖詞》。按，《漢書‧食貨志》：三考黜陟，餘三年食，進業曰登，再登曰平，餘六年食三登曰泰平，二十七歲，遺九年食，然後王德流洽，禮樂成焉。《三登樂》之調名取此。</p>
<p>雙調七十一字，前後段各七句，四仄韻</p>
<p>范成大<br>
  一碧鱗鱗。橫萬里、天垂吳楚。四無人、櫓聲自語。<br>
  ◎●⊙○　○●●　⊙○○<font color="#FF6600">●</font>　◎○⊙　●○◎<font color="#FF6600">●</font><br>
  向浮雲、西下處。水村煙樹。何處繫船。暮濤漲浦。<br>
  ●○○　⊙◎●　◎○○<font color="#FF6600">●</font>　⊙◎●⊙　●○◎<font color="#FF6600">●</font><br>
  正江南搖落後。好山無數。盡乘流、興來便去。<br>
  ●⊙○○●●　◎○⊙<font color="#FF6600">●</font>　●○○　●○●<font color="#FF6600">●</font><br>
  對青燈、獨自歎。一生羈旅。敧枕夢寒。又還夜雨。<br>
  ●⊙○　◎●●　◎○○<font color="#FF6600">●</font>　⊙◎◎⊙　●○●<font color="#FF6600">●</font></p>
<p>此調始自范成大，有別詞三首及陳三聘和詞四首可校，若羅詞之句讀參差，採以備體，非正格也。按，范詞別首，前段第一、二句〔今夕何期，披岫幌、雲關初啟〕，今字平聲，又〔路轉橫塘，風捲地、水肥帆飽〕，水字仄聲，陳詞〔注望曉山，晴色麗、晨餐應飽〕，曉字仄聲；范詞，第三句〔荒三徑、不知何許〕，荒字、何字俱平聲，徑字仄聲；第四、五句〔問菟裘、無恙否，天教重到〕，天字平聲，陳詞〔望橫塘、越溪路，石湖煙水〕，越字仄聲，溪字平聲；范詞，第六、七句〔木落霧收，故山更好〕，木字仄聲，陳詞〔丹忠此日，盛名千古〕，忠字、千字俱平聲，日遼仄聲；范詞，後段第一、二句〔況五湖、原自有，扁舟祖武〕，五字仄聲，扁字平聲，祖字仄聲；第四、五句〔喜山林、蹤跡在，何曾如掃〕，蹤字、何字俱平聲，陳詞〔問幾時、尋舊約，石磯重掃〕，幾字仄聲；范詞，第六、七句〔寂寞潮暮，喚回棹去〕，寂字、暮字俱仄聲，潮字平聲，陳詞〔一竿釣月，更看醉裏〕，竿字平聲。譜內可平可仄據此。</p>
<p>又一體　雙調七十二字，前段七句三仄韻，後段七句四仄韻</p>
<p>羅子衎<br>
  過了元宵。見七葉蓂又飛。恰今朝昴宿降瑞。初度果生賢。盡道丰姿絕異。<br>
  ●●○○　●●●○●○　●○○●●●<font color="#FF6600">●</font>　○●●○○　●●○○●<font color="#FF6600">●</font><br>
  翰林人物。雲霄富貴。<br>
  ●○○●　○○●<font color="#FF6600">●</font><br>
  自棲鸞展驥。迤邐黃堂。每登要路無留滯。暫歸來、訪松菊。趣裝行用濟。<br>
  ●○○●<font color="#FF6600">●</font>　●●○○　●○●●○○<font color="#FF6600">●</font>　●○○　●○●　●○○●<font color="#FF6600">●</font><br>
  增崇福祿。壽延千百歲。<br>
  ○○●●　●○○●<font color="#FF6600">●</font></p>
<p>此見《翰墨全書》，無別首宋詞可校，因與范詞句讀不同，錄以備體。</p>
</body>
</html>
