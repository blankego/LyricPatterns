<html>
<head>
<title>玉梅香慢</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>玉梅香慢</b></font></div>
<p>調見《梅苑》，與《梅香慢》、《早梅香》、《雪梅香》不同。</p>
<p>雙調九十五字，前段十一句五仄韻，後段八句五仄韻</p>
<p>《梅苑》無名氏<br>
  寒色猶高。春力尚怯。微律先催梅坼。曉日輕烘。清風頻觸。凝散疏林殘雪。<br>
  ○●○○　○●●<font color="#FF6600">●</font>　○●○○○<font color="#FF6600">●</font>　●●○○　○○○●　○●○○○<font color="#FF6600">●</font><br>
  嫩英妒粉。嗟素豔、有蜂蝶。全似人人。向我依然。頓成離缺。<br>
  ●○●●　○●●　●○<font color="#FF6600">●</font>　○●○○　●●○○　●○○<font color="#FF6600">●</font><br>
  徘徊寸腸萬結。又因花、暗成凝咽。撚蕊憐香。不禁恨深難絕。<br>
  ○○●○●<font color="#FF6600">●</font>　●○○　●○○<font color="#FF6600">●</font>　●●○○　●●●○○<font color="#FF6600">●</font><br>
  若是芳心解語。應共把、此情細細說。淚滿欄杆。無言強折。<br>
  ●●○○●●　○●●　●○●●<font color="#FF6600">●</font>　●●○○　○○●<font color="#FF6600">●</font></p>
<p>此調惟有此詞，無別首可校。</p>
</body>
</html>
