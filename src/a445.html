<html>
<head>
<title>a449</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>黃鶴引</b></font></div>
<p>宋方勺《泊宅編》云：先子晚官鄧州，一日秋風起，思吳中山水，嘗信筆作長短句，序云，阮田曹所制《黃鶴引》，愛其詞調清高，寄為一闋，命稚子歌之，以侑樽焉。</p>
<p>雙調八十三字，前後段各八句，六仄韻</p>
<p>《泊宅編》方失名<br>
  生逢垂拱。不識干戈免田隴。士林書圃終年。庸非天寵。才粗闒茸。<br>
  ○○○<font color="#FF6600">●</font>　●●○○●○<font color="#FF6600">●</font>　●○○●○○　○○○<font color="#FF6600">●</font>　○○●<font color="#FF6600">●</font><br>
  老去支離何用。浩然歸。算是黃鶴秋風相送。<br>
  ●●○○○<font color="#FF6600">●</font>　●○○　●●○●○○○<font color="#FF6600">●</font><br>
  塵事塞翁心。浮世莊生夢。漾舟遙指煙波。群山森動。神閑意聳。<br>
  ○●●○○　○●○○<font color="#FF6600">●</font>　●○○●○○　○○○<font color="#FF6600">●</font>　○○●<font color="#FF6600">●</font><br>
  回首利鞿名鞚。此情誰共。問幾許、淋浪春甕。<br>
  ○●●○○<font color="#FF6600">●</font>　●○○<font color="#FF6600">●</font>　●●●　○○○<font color="#FF6600">●</font></p>
<p>此詞見《泊宅編》，乃方勺之父所作，方勺父名無可考，阮田曹，亦未知其人，錄之以存其調，原本稍有脫誤，今依《詞緯》訂定。</p>
</body>
</html>
