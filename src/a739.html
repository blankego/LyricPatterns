<html>
<head>
<title>泛清波摘遍</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>泛清波摘遍</b></font></div>
<p>按，《宋史‧樂志》有林鐘商《泛清波》大曲。沈括《筆談》：凡曲每解有數疊者，裁截用之，謂之摘遍。此蓋摘《泛清波》曲之一遍也。</p>
<p>雙調一百六字，前段十一句五仄韻，後段十句六仄韻</p>
<p>晏幾道<br>
  催花雨小。著柳風柔。都似去年時候好。露紅煙綠。盡有狂情鬥春早。<br>
  ○○●●　●●○○　●●●○○●<font color="#FF6600">●</font>　●○○●　●●○○●○<font color="#FF6600">●</font><br>
  長安道。鞦韆影裏。絲管聲中。誰放豔陽輕過了。倦客登臨。暗惜光陰恨多少。<br>
  ○○<font color="#FF6600">●</font>　○○●●　○●○○　○●●○○●<font color="#FF6600">●</font>　●●○○　●●○○●○<font color="#FF6600">●</font><br>
  楚天渺。歸思正如亂雲。短夢未成芳草。空把吳霜點鬢華。自悲清曉。<br>
  ●○<font color="#FF6600">●</font>　○●●○●○　●●●○○<font color="#FF6600">●</font>　○●○○●●○　●○○<font color="#FF6600">●</font><br>
  帝城杳。雙鳳舊約漸虛。孤鴻後期難到。且趁朝花夜月。翠樽頻倒。<br>
  ●○<font color="#FF6600">●</font>　○●●●●○　○○●○○<font color="#FF6600">●</font>　●●○○●●　●○○<font color="#FF6600">●</font></p>
<p>此調只有此詞，其平仄亦從之。<br>
</p>
</body>
</html>
