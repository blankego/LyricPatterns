<html>
<head>
<title>望明河</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>望明河</b></font></div>
<p>調見《苕溪集》。</p>
<p>雙調一百六字，前段九句四仄韻，後段九句五仄韻</p>
<p>劉一止<br>
  華旌耀日。報天上使星。初辭金闕。許國精忠。試此日傅岩、濟川舟楫。<br>
  ○○●●　●○●●○　○○○<font color="#FF6600">●</font>　●●○○　●●●●○　●○○<font color="#FF6600">●</font><br>
  向來雞林外。況傳詠、篇章誇雄絕。問人地、真是唐朝第一。未論勳業。<br>
  ●○○○●　●○●　○○○○<font color="#FF6600">●</font>　●○●　○●○○●●　●○○<font color="#FF6600">●</font><br>
  鯨波霽雲千疊。望仙馭縹緲。神山明滅。萬里勤勞。也等是壯年、繡衣持節。<br>
  ○○●○○<font color="#FF6600">●</font>　●○●●●　○○○<font color="#FF6600">●</font>　●●○○　●●●●○　●○○<font color="#FF6600">●</font><br>
  丈夫功名事。未肯向、樽前傷輕別。看飛棹、歸侍宸遊。宴賞太平風月。<br>
  ●○○○●　●●●　○○○○<font color="#FF6600">●</font>　●○●　○●○○　●●●○○<font color="#FF6600">●</font></p>
<p>此調只有此詞，無他首可校。</p>
</body>
</html>
