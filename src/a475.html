<html>
<head>
<title>石湖仙</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>石湖仙</b></font></div>
<p>姜夔自度曲，壽范成大作也。成大號石湖，故以《石湖仙》命調，《白石集》注：越調。</p>
<p>雙調八十九字，前後段各九句，六仄韻</p>
<p>姜夔<br>
  松江煙浦。是千古三高。遊衍佳處。須信石湖仙。似鴟夷、翩然引去。<br>
  ○○○<font color="#FF6600">●</font>　●○●○○　○●○<font color="#FF6600">●</font>　○●●○○　●○○　○○●<font color="#FF6600">●</font><br>
  浮雲安在。我自愛、綠香紅嫵。容與。看世間、幾度今古。<br>
  ○○○●　●●●　●○○<font color="#FF6600">●</font>　○<font color="#FF6600">●</font>　●●○　●●○<font color="#FF6600">●</font><br>
  盧溝舊曾駐馬。為黃花、閑吟秀句。見說燕山。也學綸巾攲羽。<br>
  ○○●○●●　●○○　○○●<font color="#FF6600">●</font>　●●○○　●●○○○<font color="#FF6600">●</font><br>
  玉友金蕉。玉人金縷。緩移箏柱。聞好語。明年定在槐府。<br>
  ●●○○　●○○<font color="#FF6600">●</font>　●○○<font color="#FF6600">●</font>　○●<font color="#FF6600">●</font>　○○●●○<font color="#FF6600">●</font></p>
<p>此姜自度曲，有宮調，且宋人中亦無填此調者，其平仄當依之。<br>
</p>
</body>
</html>
