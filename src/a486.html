<html>
<head>
<title>金盞倒垂蓮</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>金盞倒垂蓮</b></font></div>
<p>此調有平韻、仄韻兩體。平韻者，見晁無咎《琴趣外篇》及《梅苑》詞；仄韻者，見《松隱詞》。</p>
<p>雙調九十二字，前後段各九句，四平韻</p>
<p>晁補之<br>
  休說將軍。解彎弓掠地。昆嶺河源。彩筆題詩。綠水映紅蓮。<br>
  ○●○○　●○○◎●　⊙●○<font color="#FF6600">○</font>　◎●○○　◎●●○<font color="#FF6600">○</font><br>
  算總是、風流餘事。會須行樂年年。只有一部。隨軒脆管繁弦。<br>
  ●●●　○○○●　●○○●○<font color="#FF6600">○</font>　●●●●　○○◎●○<font color="#FF6600">○</font><br>
  多情舊遊尚憶。寄秋風萬里。鴻雁天邊。未學元龍。豪氣笑求田。<br>
  ○○◎○◎●　●⊙○●●　⊙●○<font color="#FF6600">○</font>　●●○○　○●●○<font color="#FF6600">○</font><br>
  也莫為、庭槐興歎。便傷搖落淒然。後會一笑。猶堪醉倒花前。<br>
  ●●●　○○○●　●○○●○<font color="#FF6600">○</font>　●●●●　○○●●○<font color="#FF6600">○</font></p>
<p>此調押平聲韻者，有晁詞、無名氏詞兩體，此詞前後段第六句七字，第七句六字，晁詞別首〔諸阮英遊〕詞，正與此同。按，〔諸阮英遊〕詞，前段第五句〔螺髻小雙蓮〕，螺字平聲；第九句〔桓伊危柱哀弦〕，危字平聲；換頭句〔身閑未應無事〕，無字平聲。譜內可平可仄據此，餘參無名氏詞。</p>
<p>又一體　雙調九十二字，前後段各九句，四平韻</p>
<p>《梅苑》無名氏<br>
  依約疏林。見盈盈春意。幾點霜蕤。應是東君。試手作芳菲。<br>
  ○●○○　●○○○●　●●○<font color="#FF6600">○</font>　○●○○　●●●○<font color="#FF6600">○</font>　<br>
  粉面倚風微笑。是日暖、雪已晴時。人靜么鳳翩翩。踏碎殘枝。<br>
  ●●●○○●　●●●　●●○<font color="#FF6600">○</font>　○●○●○○　●●○<font color="#FF6600">○</font><br>
  幽香渾無著處。甚一般雨露。獨佔清奇。淡月疏雲。何處不相宜。<br>
  ○○○○●●　●●○●●　●●○<font color="#FF6600">○</font>　●●○○　○●●○<font color="#FF6600">○</font><br>
  陌上報春來也。但綠暗、青子離離。桃杏應仗先容。次第追隨。<br>
  ●●●○○●　●●●　○●○<font color="#FF6600">○</font>　○●○●○○　●●○<font color="#FF6600">○</font></p>
<p>此詞前後段第六句皆六字，第七句皆七字，兩結皆六字一句、四字一句，與晁詞異。</p>
<p>又一體　雙調九十二字，前段九句四仄韻，後段八句六仄韻</p>
<p>曹勳<br>
  穀雨初晴。對鏡霞乍斂。暖風凝露。翠雲低映。捧花王留住。<br>
  ●●○○　●●○●●　●○○<font color="#FF6600">●</font>　●○○●　●○○○<font color="#FF6600">●</font><br>
  滿欄嫩紅貴紫。道盡得、韶光分付。禁御浩蕩。天香巧隨天步。<br>
  ●○●○●●　●●●　○○○<font color="#FF6600">●</font>　●●●●　○○●○○<font color="#FF6600">●</font><br>
  群仙倚春似語。遮麗日、更著輕羅深護。半開微吐。隱非煙非霧。<br>
  ○○●○●<font color="#FF6600">●</font>　○●●　●●○○○<font color="#FF6600">●</font>　●○○<font color="#FF6600">●</font>　●○○○<font color="#FF6600">●</font><br>
  正宜夜闌秉燭。況更有、姚黃嬌妒。徘徊縱賞。任放濛濛柳絮。<br>
  ●○●○●●　●●●　○○○<font color="#FF6600">●</font>　○○●●　●●○○●<font color="#FF6600">●</font></p>
<p>此詞押仄聲韻者，只此一詞，無別首可校。<br>
</p>
</body>
</html>
