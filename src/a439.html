<html>
<head>
<title>a443</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3"><b><font face="標楷體">早梅芳</font></b></font></div>
<p>一名《早梅芳近》。</p>
<p>雙調八十二字，前後段各九句，五仄韻</p>
<p>周邦彥<br>
  繚牆深。叢竹繞。宴席臨清沼。微呈纖履。故隱烘簾自嬉笑。<br>
  ◎⊙○　⊙◎<font color="#FF6600">●</font>　◎●○○<font color="#FF6600">●</font>　⊙○⊙●　◎●⊙○●○<font color="#FF6600">●</font><br>
  粉香妝暈薄。帶緊腰圍小。看鴻驚鳳翥。滿座歎輕妙。<br>
  ◎○○●●　◎●○○<font color="#FF6600">●</font>　●○○●●　◎●●○<font color="#FF6600">●</font><br>
  酒醒時。會散了。回首城南道。河陰高轉。露腳斜飛夜將曉。<br>
  ●○○　◎●<font color="#FF6600">●</font>　⊙●○○<font color="#FF6600">●</font>　○○⊙●　●●○○●○<font color="#FF6600">●</font><br>
  異鄉淹歲月。醉眼迷登眺。路迢迢。恨滿千里草。<br>
  ◎○○●●　◎●○○<font color="#FF6600">●</font>　●○○　◎◎○●<font color="#FF6600">●</font></p>
<p>此調以此詞為正體，周詞別首〔花竹深〕詞，陳允平和詞二首，正與此同，若李詞、無名氏詞之句讀異同，皆變格也。　呂渭老詞，後段結句〔佳期定，約期了〕，疑有脫字，故不編入。此詞前後段第五句，例作拗句，第六、七句，例作五言對偶，填者仍之。按，周詞別首，前段起句〔花竹深〕，花字平聲，竹字仄聲；呂詞。第四句〔風聲約雨〕，約字仄聲；陳詞，第六句〔風簾銀燭暗〕，風字平聲；呂詞，第七句〔勻臉霞相照〕，勻字平聲；呂詞，後段第六句〔犀心通密語〕，犀字平聲；陳詞，結句〔瓊簫聲滿杳〕，瓊字、簫字俱平聲。譜內可平可仄據此，餘參所採二詞。　李詞，前段結句第三字平聲，後段結句第四字平聲，查諸和周詞，此兩字無不用仄者，故此詞不與參校。</p>
<p>又一體　雙調八十二字，前後段各九句，五仄韻</p>
<p>李之儀<br>
  雪初晴。陡覺寒將變。已報梅梢暖。日邊霜外。迤邐枝條自柔軟。<br>
  ●○○　●●○○<font color="#FF6600">●</font>　●●○○<font color="#FF6600">●</font>　●○○●　●●○○●○<font color="#FF6600">●</font><br>
  嫩苞勻點綴。綠萼輕裁剪。隱深心。未許清香散。<br>
  ●○○●●　●●○○<font color="#FF6600">●</font>　●○○　●●○○<font color="#FF6600">●</font><br>
  漸融和。開欲遍。密處疑無間。天然標韻。不與群花鬥深淺。<br>
  ●○○　○●<font color="#FF6600">●</font>　●●○○<font color="#FF6600">●</font>　○○○●　●●○○●○<font color="#FF6600">●</font><br>
  夕陽波似動。曲水風猶懶。最銷魂。弄影無人見。<br>
  ●○○●●　●●○○<font color="#FF6600">●</font>　●○○　●●○○<font color="#FF6600">●</font></p>
<p>此與周詞同，惟前段第二句添二字，第八句減二字異。前後段兩結句，俱作仄仄平平仄，與諸家不同。按，汲古閣本《姑溪詞》，此詞前段第二句，仍作三字，第八句空白二字，今從《花草粹編》訂正。</p>
<p>又一體　雙調八十二字，前後段各九句，五仄韻</p>
<p>《梅苑》無名氏<br>
  冰唯清。玉唯潤。清潤無風韻。此花？？。清潤自然傅香粉。<br>
  ○○○　●○<font color="#FF6600">●</font>　○●○○<font color="#FF6600">●</font>　●○○●　○●●○●○<font color="#FF6600">●</font><br>
  故應春意別。不使凡英混。到春前臘後。長是寄芳信。<br>
  ●○○●●　●●○○<font color="#FF6600">●</font>　●○○●●　○●●○<font color="#FF6600">●</font><br>
  此情閑。此意遠。一點縈方寸。風亭水館。解與行人破離恨。<br>
  ●○○　●●<font color="#FF6600">●</font>　●●○○<font color="#FF6600">●</font>　○○●●　●●○○●○<font color="#FF6600">●</font><br>
  廣寒宮未有。姑射山曾認。向雪中月下。吟未盡。<br>
  ●○○●●　○●○○<font color="#FF6600">●</font>　●●○●●　○●<font color="#FF6600">●</font></p>
<p>此亦周詞體，惟後結作五字一句、三字一句異。</p>
</body>
</html>
