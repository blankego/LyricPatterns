<html>
<head>
<title>a431</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>柳初新</b></font></div>
<p>宋周密〔天基聖節樂次〕，第十三盞，觱篥起柳初新慢。《樂章集》注：大石調。</p>
<p>雙調八十一字，前後段各七句，五仄韻</p>
<p>柳永<br>
  東郊向曉星杓亞。報帝里、春來也。柳抬煙眼。花勻露臉。漸覺綠嬌紅奼。<br>
  ⊙○◎●○○<font color="#FF6600">●</font>　◎●●　○○<font color="#FF6600">●</font>　◎○○●　○○●●　●●●○○<font color="#FF6600">●</font><br>
  妝點層台芳榭。運神功、丹青無價。<br>
  ○●○○⊙<font color="#FF6600">●</font>　●○○　○○○<font color="#FF6600">●</font><br>
  別有堯階試罷。新郎君、成行如畫。杏園風細。桃花浪暖。競喜羽遷鱗化。<br>
  ●●○○●<font color="#FF6600">●</font>　⊙○○　⊙○○<font color="#FF6600">●</font>　◎○○●　○○●●　◎●●○○<font color="#FF6600">●</font><br>
  遍九陌、相將遊冶。驟香塵、寶鞍驕馬。<br>
  ●◎◎　○○⊙<font color="#FF6600">●</font>　●○⊙　◎○○<font color="#FF6600">●</font></p>
<p>此詞前段第六句六字，後段第六句七字，沈會宗〔楚天來駕〕詞，正與此同。按，沈詞，前段第一句〔楚天來駕春相送〕，楚字仄聲；第六句〔誰拂瑤琴巧弄〕，巧字仄聲；後段第三旬〔桃花溪上〕，桃字平聲；第五句〔愁掩五雲真洞〕，愁字平聲；第六句〔算曾揖、飛鸞雙控〕，曾字平聲；結句〔等閒入、襄王春夢〕，入字仄聲，襄字平聲。譜內可平可仄據此，餘參無名氏詞。</p>
<p>又一體　雙調八十二字，前後段各七句，五仄韻</p>
<p>《梅苑》無名氏<br>
  千林凋謝嚴凝日。青帝許、梅花坼。孤根回暖。前村雪裏。昨夜一枝凝白。<br>
  ○○○●○○<font color="#FF6600">●</font>　○●●　○○<font color="#FF6600">●</font>　○○○●　○○●●　●●●○○<font color="#FF6600">●</font><br>
  天匠與、雕瓊鏤玉。淡然非、人間標格。<br>
  ○●●　○○●<font color="#FF6600">●</font>　●○○　○○○<font color="#FF6600">●</font><br>
  別有神仙第宅。繡簾垂、碧紗窗隔。月明風送。清香苒苒。著摸美人詞客。<br>
  ●●○○●<font color="#FF6600">●</font>　●○○　●○○<font color="#FF6600">●</font>　●○○●　○○●●　●●●○○<font color="#FF6600">●</font><br>
  向曉來、芳苞乍摘。對菱花、倍添姿色。<br>
  ●●○　○○●<font color="#FF6600">●</font>　●○○　●○○<font color="#FF6600">●</font></p>
<p>此詞前後段第六句俱七字，與柳詞小異。</p>
</body>
</html>
