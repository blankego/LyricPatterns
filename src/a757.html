<html>
<head>
<title>菩薩蠻慢</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>菩薩蠻慢</b></font></div>
<p>調見鳳林書院元詞，一名《菩薩蠻引》，與《菩薩蠻》令詞不同。</p>
<p>雙調一百八字，前後段各十一句，五仄韻</p>
<p>羅志仁<br>
  曉鶯催起。問當年秀色。為誰料理。悵別後、屏掩吳山。便樓燕月寒。鬢蟬雲委。<br>
  ●○○<font color="#FF6600">●</font>　●○○●●　●○●<font color="#FF6600">●</font>　●●●　○●○○　●○●●○　●○○<font color="#FF6600">●</font><br>
  錦字無恁。付銀燭、盡燒千紙。對寒泓靜碧。又把去鴻。往恨都洗。<br>
  ●●○○　●○●　●○○<font color="#FF6600">●</font>　●○○●●　●●●○　●●○<font color="#FF6600">●</font><br>
  桃花自貪結子。道東風有意。吹送流水。漫記得當年。心嫁卿卿。是日暮天寒。<br>
  ○○●○●<font color="#FF6600">●</font>　●○○●●　○●○<font color="#FF6600">●</font>　●●●○○　○●○○　●●●○○<br>
  翠袖堪倚。扇月乘鸞。盡夢隔、嬋娟千里。倒嗔人、從今不信。畫簷鵲喜。<br>
  ●●○<font color="#FF6600">●</font>　●●○○　●●●　○○○<font color="#FF6600">●</font>　●○○　○○●●　●○●<font color="#FF6600">●</font></p>
<p>此詞句讀、押韻，與《解連環》調同，所異者，惟後段第四句多二字耳。因《解連環》無添字之例，故不類列。<br>
</p>
</body>
</html>
