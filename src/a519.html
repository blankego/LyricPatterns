<html>
<head>
<title>白雪</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>白雪</b></font></div>
<p>調見《逃禪集》，楊無咎自製曲，題本賦雪，故即以《白雪》名調。</p>
<p>雙調九十五字，前段九句五平韻，後段九句四平韻</p>
<p>楊無咎<br>
  簷收雨腳。雲乍斂、依然又滿長空。紋蠟焰低。熏爐燼冷。寒衾擁盡重重。<br>
  ○○●●　○●●　○○●●○<font color="#FF6600">○</font>　○●●○　○○●●　○○●●○<font color="#FF6600">○</font><br>
  隔簾櫳。聽撩亂、撲漉青蟲。曉來見、玉樓珠殿。恍若在蟾宮。<br>
  ●○<font color="#FF6600">○</font>　●○●　●●○<font color="#FF6600">○</font>　●○●　●○○●　●●●○<font color="#FF6600">○</font><br>
  長愛越水泛舟。藍關立馬。畫圖中。悵望幾多詩思。無句可形容。<br>
  ○●●●●○　○○●●　●○<font color="#FF6600">○</font>　●●●○○●　○●●○<font color="#FF6600">○</font><br>
  誰與問、已經三白。或是報年豐。未應真個。情多老卻天公。<br>
  ○●●　●○○●　●●●○<font color="#FF6600">○</font>　●○○●　○○●●○<font color="#FF6600">○</font></p>
<p>《汲古閣本》，後段第四句缺一字，又結句，或作〔掃除陰翳，惟祈紅日生東〕，今照《花草粹編》校定。此詞無別首可校，其平仄須遵之。<br>
</p>
</body>
</html>
