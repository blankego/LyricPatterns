<html>
<head>
<title>桃源憶故人</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>桃源憶故人</b></font></div>
<p>一名《虞美人影》；張先詞，或名《胡搗練》；陸游詞名《桃源憶故人》；趙鼎詞名《醉桃園》；韓淲詞，有〔杏花風裏東風峭〕，名《杏花風》。</p>
<p>雙調四十八字，前後段各四句，四仄韻</p>
<p>歐陽修<br>
  梅梢弄粉香猶嫩。欲寄江南春信。別後愁腸縈損。說與伊爭穩。<br>
  ⊙○◎●○○<font color="#FF6600">●</font>　◎●⊙○⊙<font color="#FF6600">●</font>　◎●⊙○⊙<font color="#FF6600">●</font>　◎●○○<font color="#FF6600">●</font><br>
  小爐獨守寒灰燼。忍淚低頭畫盡。眉上萬重新恨。竟日無人問。<br>
  ◎○◎●○○<font color="#FF6600">●</font>　◎●⊙○◎<font color="#FF6600">●</font>　⊙●◎○⊙<font color="#FF6600">●</font>　◎●○○<font color="#FF6600">●</font></p>
<p>此調以此詞為正體，宋人多依此填，若王詞之添字，乃變格也。前段起句，朱敦儒詞〔雨斜風橫香成陣〕，雨字仄聲，風字平聲；第二句，鄭域詞〔低下繡簾休捲〕，繡字仄聲；第三句，管鑒詞〔惟有綠窗朱戶〕，惟字平聲，馬古洲詞〔雪後又開半樹〕，半字仄聲；結句，黃庭堅詞〔花底鶯聲嫩〕，花字平聲；後段第二句，秦觀詞〔驚破一番新夢〕，驚字平聲，一字仄聲，新字平聲；第三句，史達祖詞〔十五年來凝佇〕，年字平聲，馬詞〔我是西湖處士〕，處字仄聲；結句，陸游詞〔芳草連天暮〕，芳字平聲。譜內可平可仄據此，餘參王詞。</p>
<p>又一體　雙調四十九字，前後段各四句，四仄韻</p>
<p>王庭珪<br>
  催花一霎清明雨。留得東風且住。兩岸柳汀煙塢。未放行人去。<br>
  ○○●●○○<font color="#FF6600">●</font>　○●○○●<font color="#FF6600">●</font>　●●●○○<font color="#FF6600">●</font>　●●○○<font color="#FF6600">●</font><br>
  人如雙鵠雲間舉。明月夜、扁舟何處。只向武陵南渡。便是長安路。<br>
  ○○○●○○<font color="#FF6600">●</font>　○●●　○○○<font color="#FF6600">●</font>　●●●○○<font color="#FF6600">●</font>　●●○○<font color="#FF6600">●</font></p>
<p>此即歐詞體，惟後段第二句添一字，作上三下四句法異。</p>
</body>
</html>
