<html>
<head>
<title>瑤華</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>瑤華</b></font></div>
<p>調見《夢窗詞》，一名《瑤華慢》。</p>
<p>雙調一百二字，前段九句五仄韻，後段九句四仄韻</p>
<p>周密<br>
  朱鈿寶玦。天上飛瓊。比人間春別。江南江北。曾未見、漫擬梨雲梅雪。<br>
  ○○◎<font color="#FF6600">●</font>　⊙●○○　●⊙○○<font color="#FF6600">●</font>　○○⊙●　⊙●●　◎●○○○<font color="#FF6600">●</font><br>
  淮山春晚。問誰識、芳心高潔。消幾番、花落花開。老了玉關豪傑。<br>
  ○○⊙●　●⊙●　○○○<font color="#FF6600">●</font>　⊙◎○　○●○○　●●◎○○<font color="#FF6600">●</font><br>
  金壺剪送瓊枝。看一騎紅塵。香度瑤闕。韶華正好。應自喜、初識長安蜂蝶。<br>
  ⊙○◎●○○　●◎●○○　⊙●○<font color="#FF6600">●</font>　○○●●　○●●　⊙●⊙○○<font color="#FF6600">●</font><br>
  杜郎老矣。想舊事、花須能說。記少年、一夢揚州。二十四橋明月。<br>
  ●○◎●　●●●　○○○<font color="#FF6600">●</font>　●●⊙　◎●○○　●●◎○○<font color="#FF6600">●</font></p>
<p>此調始自吳文英，因吳詞有偽字，故採此詞作譜。按，吳詞，前段第五句〔應笑著、空鎖淩煙高閣〕，空字平聲；結句〔瘦馬青芻南陌〕，青字平聲；後段第二句〔蕩波底蛟腥〕，波字平聲；第五句〔紅袖暖、十里湖山行樂〕，十字仄聲；第六句〔老仙何處〕，何字平聲；結句〔豔錦東風成幄〕，東字平聲。譜內可平可仄據此，餘參張詞。</p>
<p><br>
  又一體　雙調一百二字，前後段各九句，四仄韻</p>
<p>張雨<br>
  篩冰為霧。屑玉成塵。借阿姨風力。千岩競秀。怎一夜、換作連城之璧。<br>
  ○○○●　●●○○　●●○○<font color="#FF6600">●</font>　○○●●　●●●　●●○○○<font color="#FF6600">●</font><br>
  先生閉戶。怪短日、寒催駒隙。想平沙、鴻爪成行。恰似醉時書跡。<br>
  ○○●●　●●●　○○○<font color="#FF6600">●</font>　●○○　○●○○　●●●○○<font color="#FF6600">●</font><br>
  未隨埋沒雙尖。便淡掃蛾眉。與鬥顏色。裁詩白戰。驢背上、馱取灞橋吟客。<br>
  ●○○●○○　●●●○○　●●○<font color="#FF6600">●</font>　○○●●　○●●　○●●○○<font color="#FF6600">●</font><br>
  撚須自笑。盡未讓、諸峰頭白。看洗出、宮柳梢頭。已偕淡黃塗額。<br>
  ●○●●　●●●　○○○<font color="#FF6600">●</font>　●●●　○●○○　●●●○○<font color="#FF6600">●</font></p>
<p>此與周詞同，惟前段起句不用韻異。按，張雨此詞，本和仇遠詞韻。仇作，前段第五句〔轉眼見、化作方圭圓璧〕，本九字句，或因《花草粹編》刻，脫一〔見〕字，另編一體者誤。</p>
</body>
</html>
