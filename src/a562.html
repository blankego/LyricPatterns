<html>
<head>
<title>長亭怨慢</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>長亭怨慢</b></font></div>
<p>姜夔自度中呂宮曲，或作《長亭怨》，無〔慢〕字。</p>
<p>雙調九十七字，前後段各九句，五仄韻</p>
<p>姜夔<br>
  漸吹盡、枝頭香絮。是處人家。綠深門戶。遠浦縈回。暮帆零亂向何處。<br>
  ●⊙●　⊙○⊙<font color="#FF6600">●</font>　◎●○⊙　●⊙○<font color="#FF6600">●</font>　●●○○　◎○○●●○<font color="#FF6600">●</font><br>
  閱人多矣。誰得似、長亭樹。樹若有情時。不會得、青青如許。<br>
  ●○○●　○●●　○○<font color="#FF6600">●</font>　◎●●○○　◎◎●　⊙○○<font color="#FF6600">●</font><br>
  日暮。望高城不見。只見亂山無數。韋郎去也。怎忘得、玉環分付。<br>
  ◎<font color="#FF6600">●</font>　●○○◎●　◎●◎○○<font color="#FF6600">●</font>　⊙○●●　●⊙●　◎○○<font color="#FF6600">●</font><br>
  第一是、早早歸來。怕紅萼、無人為主。算空有并刀。難剪離愁千縷。<br>
  ◎◎◎　◎●○○　●⊙●　⊙○○<font color="#FF6600">●</font>　●◎●○○　⊙●⊙○○<font color="#FF6600">●</font></p>
<p>此調創自姜夔，應以此詞為正體，周密、王沂孫俱照此填，若周詞別首之句法小異，張詞之添字、減字，皆變格也。按，王詞，前段起三句〔泛孤艇、東皋過遍，尚記當日，綠陰門巷〕，過字、日字俱仄聲，張詞，〔笑海上、白鷗盟冷，飛過前灘，又顧秋影〕，海字、顧字俱仄聲；張詞，後起三句〔歸去。問當初鷗鷺，幾度西湖霜露〕，鷗字、西字俱平聲。譜內可平可仄據此，餘參所採三詞。前段第五句，句法微拗，〔向〕字必須仄聲，各家皆然。</p>
<p>又一體　雙調九十七字，前段九句六仄韻，後段九句五仄韻</p>
<p>周密<br>
  記千竹萬荷深處。綠淨池台。翠涼庭宇。醉墨題香。閑簫橫玉盡吟趣。<br>
  ●○●●○○<font color="#FF6600">●</font>　●●○○　●○○<font color="#FF6600">●</font>　●●○○　○○○●●○<font color="#FF6600">●</font><br>
  勝流星聚。知幾誦、燕台句。零落碧雲空。歎轉眼、歲華如許。<br>
  ●○○<font color="#FF6600">●</font>　○●●　○○<font color="#FF6600">●</font>　○●●○○　●●●　●○○<font color="#FF6600">●</font><br>
  凝佇。望瀟瀟一水。夢到隔花窗戶。十年舊事。盡消得、庾郎愁賦。<br>
  ○<font color="#FF6600">●</font>　●○○●●　●●●○○<font color="#FF6600">●</font>　●○●●　●○●　●○○<font color="#FF6600">●</font><br>
  燕樓鶴表半飄零。算惟有、盟鷗堪語。漫倚遍河橋。一片涼雲吹雨。<br>
  ●○●●●○○　●○●　○○○<font color="#FF6600">●</font>　●●●○○　●●○○○<font color="#FF6600">●</font></p>
<p>此與姜詞同，惟前段第六句多押一韻，後段第六句不作上三下四句法異。</p>
<p>又一體　雙調九十七字，前段九句六仄韻，後段九句七仄韻</p>
<p>張炎<br>
  記橫笛、玉關高處。萬里沙寒。雪深無路。破卻貂裘。遠遊歸後與誰語。<br>
  ●○●　●○○<font color="#FF6600">●</font>　●●○○　●○○<font color="#FF6600">●</font>　●●○○　●○○●●○<font color="#FF6600">●</font><br>
  故人何許。渾忘了、江南舊雨。不擬重逢。應笑我、飄零如羽。<br>
  ●○○<font color="#FF6600">●</font>　○○●　○○●<font color="#FF6600">●</font>　●●○○　○●●　○○○<font color="#FF6600">●</font><br>
  同去。釣珊瑚海樹。底事又成行旅。煙篷斷浦。更幾點、戀人飛絮。<br>
  ○<font color="#FF6600">●</font>　●○○●<font color="#FF6600">●</font>　●●●○○<font color="#FF6600">●</font>　○○●<font color="#FF6600">●</font>　●●●　●○○<font color="#FF6600">●</font><br>
  如今又、京洛尋春。定應被、薇花留住。且莫把孤愁。說與當時歌舞。<br>
  ○○●　○●○○　●○●　○○○<font color="#FF6600">●</font>　●●●○○　●●○○○<font color="#FF6600">●</font></p>
<p>此詞前段第七句，較姜詞添一字，第八句較姜詞減一字，前段第六句、後段第二句、第四句皆押韻，較姜詞多三韻。按，張詞別首〔跨匹馬、東瀛煙樹〕詞，正與此同。</p>
<p>又一體　雙調九十七字，前段九句四仄韻，後段九句五仄韻</p>
<p>張炎<br>
  望花外、小橋流水。門巷愔愔。玉簫聲絕。鶴去台空。佩環何處弄明月。<br>
  ●○●　●○○●　○●○○　●○○<font color="#FF6600">●</font>　●●○○　●○○●●○<font color="#FF6600">●</font><br>
  十年前事。愁千折、心情頓別。露粉風香。誰為主、都成消歇。<br>
  ●○○●　○○●　○○●<font color="#FF6600">●</font>　●●○○　○○●　○○○<font color="#FF6600">●</font><br>
  淒咽。曉窗分袂處。同把帶鴛親結。江空歲晚。便忘了、樽前曾說。<br>
  ○<font color="#FF6600">●</font>　●○○●●　○●●○○<font color="#FF6600">●</font>　○○●●　●○●　○○○<font color="#FF6600">●</font><br>
  恨西風、不庇寒蟬。便掃盡、一林殘葉。謝楊柳多情。還有綠陰時節。<br>
  ●○○　●●○○　●●●　●○○<font color="#FF6600">●</font>　●○●○○　○●●○○<font color="#FF6600">●</font></p>
<p>此與〔橫笛玉關〕詞同，惟前段起句不押韻，又前段第六句、後段第二句、第四句俱不押韻異。<br>
</p>
</body>
</html>
