<html>
<head>
<title>輪臺子</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>輪臺子</b></font></div>
<p>柳永《樂章集》注：中呂調。</p>
<p>雙調一百十四字，前段八句四仄韻，後段十一句六仄韻</p>
<p>柳永<br>
  一枕清宵好夢。可惜被、鄰雞喚覺。匆匆策馬登途。滿目淡煙衰草。<br>
  ●●○○●●　●●●　○○●<font color="#FF6600">●</font>　○○●●○○　●●●○○<font color="#FF6600">●</font><br>
  前驅風觸鳴珂。過霜林、漸覺驚棲鳥。冒征塵遠況。自古淒涼長安道。<br>
  ○○○●○○　●○○　●●○○<font color="#FF6600">●</font>　●○○●●　●●○○○○<font color="#FF6600">●</font>　<br>
  行行又歷孤村。楚天闊、望中未曉。念勞生、惜芳年壯歲。離多歡少。<br>
  ○○●●○○　●○●　●○●<font color="#FF6600">●</font>　●○○　●○○●●　○○○<font color="#FF6600">●</font><br>
  歎斷梗難停。暮雲漸杳。但黯黯銷魂。寸腸憑誰表。恁驅馳、何時是了。<br>
  ●●●○○　●○●<font color="#FF6600">●</font>　●●●○○　●○○○<font color="#FF6600">●</font>　●○○　○○●<font color="#FF6600">●</font><br>
  又爭似、卻返瑤京。重買千金笑。<br>
  ●○●　●●○○　○●○○<font color="#FF6600">●</font></p>
<p>此詞見《樂章集》，宋人無填此體者，其平仄無可參校。</p>
<p>又一體　雙調一百四十字，前後段各十三句，八仄韻</p>
<p>柳永<br>
  霧斂澄江。煙鎖藍光碧。彤霞襯遙天。掩映斷續。半空殘璧。<br>
  ●●○○　○●○○<font color="#FF6600">●</font>　○○●○○　●●●●　●○○<font color="#FF6600">●</font><br>
  孤村望處人寂寞。聞釣叟、甚處一聲羌笛。九疑山畔才雨過。斑竹作、血痕添色。<br>
  ○○●●○●<font color="#FF6600">●</font>　○●●　●●●○○<font color="#FF6600">●</font>　●○○●○●●　○●●　●○○<font color="#FF6600">●</font><br>
  感行客。翻思故鄉。恨因循阻隔。路久沈消息。<br>
  ●○<font color="#FF6600">●</font>　○○●○　●○○●<font color="#FF6600">●</font>　●●○○<font color="#FF6600">●</font><br>
  正老松枯柏青如織。聞野猿啼、愁聽得。見釣舟初出。芙蓉渡頭。鴛鴦灘側。<br>
  ●●○●●○○<font color="#FF6600">●</font>　○●○○　○●<font color="#FF6600">●</font>　●●○○●　○○●○　○○○<font color="#FF6600">●</font><br>
  干名利祿終無益。念歲歲間阻。迢迢紫陌。<br>
  ○○●●○○<font color="#FF6600">●</font>　●●●●●　○○●<font color="#FF6600">●</font><br>
  翠蛾嬌豔。從別經今。花開柳坼傷魂魄。利名牽役。又爭忍、把光景拋擲。<br>
  ●○○●　○●○○　○○●●○○<font color="#FF6600">●</font>　●○○<font color="#FF6600">●</font>　●○●　●○●○<font color="#FF6600">●</font></p>
<p>此詞《樂章集》不載，見《花草粹編》，與〔一枕清宵〕詞，句讀不同，亦無別首宋詞可校。</p>
</body>
</html>
