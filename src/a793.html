<html>
<head>
<title>翠羽吟</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>翠羽吟</b></font></div>
<p>調見蔣捷《竹山詞》。自序云：王君本示予越調《小梅花引》，俾以飛仙步虛之意為其辭。餘謂泛泛言仙，似乎寡味，越調之曲，與梅花宜，羅浮梅花，真仙事也。演以成章，名《翠羽吟》。</p>
<p>雙調一百二十六字，前段九句六平韻，後段十五句八平韻</p>
<p>蔣捷<br>
  紺露濃。映素空。樓觀峭玲瓏。粉凍霽英。冷光搖盪古青松。<br>
  ●●<font color="#FF6600">○</font>　●●<font color="#FF6600">○</font>　○●●○<font color="#FF6600">○</font>　●●●○　●○○●●○<font color="#FF6600">○</font><br>
  半規黃昏淡月。梅氣山影溟濛。有麗人、步依修竹。翩然態若游龍。<br>
  ●○○○●●　○●○●○<font color="#FF6600">○</font>　●●○　●○○●　○○●●○<font color="#FF6600">○</font><br>
  綃袂微皺水溶溶。仙莖清瀣。淨洗斜紅。勸我浮香桂酒。環佩暗解。聲飛芳靄中。<br>
  ○●○●●○<font color="#FF6600">○</font>　○○○●　●●○<font color="#FF6600">○</font>　●●○○●●　○●●●　○○○●<font color="#FF6600">○</font><br>
  弄春弱柳垂絲。慢按翠舞嬌童。醉不知何處。驚剪剪、淒緊霜風。<br>
  ●○●●○○　●●●●○<font color="#FF6600">○</font>　●●○○●　○●●　○●○<font color="#FF6600">○</font><br>
  夢醒尋痕訪蹤。但留殘月掛遙穹。梅花未老。翠羽雙吟。一片曉峰。<br>
  ●●○○●<font color="#FF6600">○</font>　●○○●●○<font color="#FF6600">○</font>　○○●●　●●○○　●●●<font color="#FF6600">○</font></p>
<p>此調只有此詞，無別首宋詞可校。汲古閣刻《竹山詞》，後段第十二句脫二字，今從《詞緯》抄本訂定。<br>
  <br>
  ▲蔣捷詞，淨洗鉛紅句，鉛誤作斜，應遵詞譜改 </p>
</body>
</html>
