<html>
<head>
<title>眉嫵</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>眉嫵</b></font></div>
<p>姜夔詞注：一名《百宜嬌》。</p>
<p>雙調一百三字，前段十一句五仄韻，後段十一句七仄韻</p>
<p>姜夔<br>
  看垂楊連苑。杜若吹沙。愁損未歸眼。信馬青樓去。重簾下。娉婷人妙飛燕。<br>
  ●○○○●　●●○○　○●●○<font color="#FF6600">●</font>　●●○○●　○○●　○○○●○<font color="#FF6600">●</font><br>
  翠樽共款。聽豔歌、郎意先感。便攜手。月地雲階裏。愛良夜微暖。<br>
  ●○●<font color="#FF6600">●</font>　●●○　○●○<font color="#FF6600">●</font>　●○●　●●○○●　●○●○<font color="#FF6600">●</font><br>
  無限。風流疏散。有暗藏弓履。偷寄香翰。明日聞津鼓。湘江上。催人還解春纜。<br>
  ○<font color="#FF6600">●</font>　○○○<font color="#FF6600">●</font>　●●○⊙●　○●○<font color="#FF6600">●</font>　⊙●○○●　○○●　○○○●○<font color="#FF6600">●</font><br>
  亂紅萬點。悵斷魂、煙水遙遠。又爭似相攜。乘一舸、鎮長見。<br>
  ●○●<font color="#FF6600">●</font>　●●○　○●○<font color="#FF6600">●</font>　●○●○○　○●●　●○<font color="#FF6600">●</font></p>
<p>此調以此詞為正體，若王詞之少押一韻，張詞之多押兩韻，皆變格也。此詞可平可仄，參下王、張二詞。</p>
<p>又一體　雙調一百三字，前段十一句五仄韻，後段十句六仄韻</p>
<p>王沂孫<br>
  漸新痕懸柳。澹彩穿花。依約破初暝。便有團圓意。深深拜。相逄誰在香徑。<br>
  ●○○○●　●●○○　○●●○<font color="#FF6600">●</font>　●●○○●　○○●　○○○●○<font color="#FF6600">●</font><br>
  畫眉未穩。料素娥、猶帶離恨。最堪愛。一曲銀鉤小。寶簾掛秋冷。<br>
  ●○●<font color="#FF6600">●</font>　●●○　○●○<font color="#FF6600">●</font>　●○●　●●○○●　●○●○<font color="#FF6600">●</font><br>
  千古盈虧休問。歎慢磨玉斧。猶掛金鏡。太液池猶在。淒涼處、何人重賦清景。<br>
  ○●○○○<font color="#FF6600">●</font>　●●○●●　○●○<font color="#FF6600">●</font>　●●○○●　○○●　○○○●○<font color="#FF6600">●</font><br>
  故山夜永。試待他、窺戶端正。看雲外山河。還老盡、桂花影。<br>
  ●○●<font color="#FF6600">●</font>　●●○　○●○<font color="#FF6600">●</font>　●○●○○　○●●　●○<font color="#FF6600">●</font></p>
<p>此與姜詞同，惟換頭句不押短韻異。</p>
<p>又一體　雙調一百三字，前段十一句六仄韻，後段十一句八仄韻</p>
<p>張翥<br>
  又蛛分天巧。鵲誤秋期。銀漢會牛女。薄命猶如此。悲歡事。人間何限夫婦。<br>
  ●○○○●　●●○○　○●●○<font color="#FF6600">●</font>　●●○○●　○○●　○○○●○<font color="#FF6600">●</font><br>
  此情更苦。怎似他、今夜相遇。素娥妒。不肯偏留照。漸涼影催曙。<br>
  ●○●<font color="#FF6600">●</font>　●●○　○●○<font color="#FF6600">●</font>　●○<font color="#FF6600">●</font>　●●○○●　●○●○<font color="#FF6600">●</font><br>
  私語。釵盟何處。但翠屏天遠。清夢雲去。縱有閑針縷。相憐愛。絲絲空綴愁緒。<br>
  ○<font color="#FF6600">●</font>　○○○<font color="#FF6600">●</font>　●●○○●　○●○<font color="#FF6600">●</font>　●●○○<font color="#FF6600">●</font>　○○●　○○○●○<font color="#FF6600">●</font><br>
  竊香伴侶。問甚時、重畫眉嫵。漫鉛淚彈風。俱付與、洗車雨。<br>
  ●○●<font color="#FF6600">●</font>　●●○　○●○<font color="#FF6600">●</font>　●○●○○　○●●　●○<font color="#FF6600">●</font></p>
<p>此亦與姜詞同，惟前段第九句，後段第五句，俱押韻異。<br>
</p>
</body>
</html>
