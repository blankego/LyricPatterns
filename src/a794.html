<html>
<head>
<title>六州</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>六州</b></font></div>
<p>本朝歌吹，止有四曲，《十二時》、《道引》、《降仙台》並《六州》為四。每大禮宿齋，或行幸，遇夜每更三奏，名為〔警場〕。政和七年，詔《六州》改名《崇明祀》，然天下仍謂之《六州》，其稱謂已熟也。</p>
<p>雙調一進二十九字，前段十四句七平韻，後段十五句八平韻</p>
<p>《宋史‧樂志》無名氏<br>
  良夜永。玉漏正遲遲。丹禁肅。周廬列。羽衛繞皇幃。嚴鼓動、畫角聲齊。<br>
  ○●●　●●●○<font color="#FF6600">○</font>　○●●　○○●　●●●○<font color="#FF6600">○</font>　○●●　●●○<font color="#FF6600">○</font><br>
  金管飄雅韻。遠逐輕颸。薦嘉玉、躬祀神祗。祈福為黔黎。<br>
  ○●○●●　●●○<font color="#FF6600">○</font>　●○●　○●○<font color="#FF6600">○</font>　○●●○<font color="#FF6600">○</font><br>
  升中盛禮。增高益厚。登封檢玉。時邁合周詩。<br>
  ○○●●　○○●●　○○●●　○●●○<font color="#FF6600">○</font><br>
  元文錫。慶雲五色相隨。甘露降。醴泉湧。三秀髮靈芝。皇猷播、史冊光輝。<br>
  ○○●　●○●●○<font color="#FF6600">○</font>　○●●　●○●　○●●○<font color="#FF6600">○</font>　○○●　●●○<font color="#FF6600">○</font><br>
  受鴻禧。萬年永固丕基。吾君德。蕩蕩巍巍。邁堯舜文思。<br>
  ●○<font color="#FF6600">○</font>　●○●●○<font color="#FF6600">○</font>○○●　●●○<font color="#FF6600">○</font>　●○●○<font color="#FF6600">○</font><br>
  從今寰宇。休牛放馬。耕田鑿井。鼓腹樂昌期。<br>
  ○○○●　○○●●　○○●●　●●●○<font color="#FF6600">○</font></p>
<p>此調只有此詞，無別首可校。<br>
</p>
</body>
</html>
