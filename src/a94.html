<html>
<head>
<title>戀情深</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>戀情深</b></font></div>
<p>唐教坊曲名。</p>
<p>雙調四十二字，前段四句兩仄韻、兩平韻，後段四句三平韻</p>
<p>毛文錫<br>
  滴滴銅壺寒漏夜。醉紅樓月。宴餘香殿會鴛衾。蕩春心。<br>
  ●●○○○●<font color="#FF6600">●</font>　●○○<font color="#FF6600">●</font>　◎○⊙●●○<font color="#FF6600">○</font>　●○<font color="#FF6600">○</font><br>
  真珠簾下曉光侵。鶯語隔瓊林。寶帳欲開慵起。戀情深。<br>
  ⊙○○●●○<font color="#FF6600">○</font>　⊙●●○<font color="#FF6600">○</font>　●●●○○●　●○<font color="#FF6600">○</font></p>
<p>毛詞二首，俱以〔戀情深〕三字結，如《訴衷情》例。其前後第二句〔醉紅樓月〕、〔簇神仙伴〕，俱作上一下一、中二字相連句法，填此調者宜從之。此詞可平可仄，參下〔玉殿春濃〕詞。</p>
<p>又一體　雙調四十二字，前段四句兩仄韻、兩平韻，後段四句三平韻</p>
<p>毛文錫<br>
  玉殿春濃花爛漫。簇神仙伴。羅裙窣地縷黃金。奏清音。<br>
  ●●○○○●<font color="#FF6600">●</font>　●○○<font color="#FF6600">●</font>　○○●●●○<font color="#FF6600">○</font>　●○<font color="#FF6600">○</font><br>
  酒闌歌罷兩沈沈。一笑動君心。永願作、鴛鴦伴。戀情深。<br>
  ●○○●●○<font color="#FF6600">○</font>　●●●○<font color="#FF6600">○</font>　●●●　○○●　●○<font color="#FF6600">○</font></p>
<p>後段第三句，六字折腰，句法與前詞微異。</p>
</body>
</html>
