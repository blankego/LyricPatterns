<html>
<head>
<title>繞佛閣</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>繞佛閣</b></font></div>
<p>調見《清真樂府》。</p>
<p>雙調一百字，前段十一句八仄韻，後段九句六仄韻</p>
<p>周邦彥<br>
  暗塵四斂。樓觀回出。高映孤館。清漏將短。厭聞夜久、簽聲動書幔。<br>
  ●○●<font color="#FF6600">●</font>　○●●●　○●○<font color="#FF6600">●</font>　○●⊙<font color="#FF6600">●</font>　●○●●　○○●○<font color="#FF6600">●</font><br>
  桂花又滿。閒步露草。偏愛幽遠。花氣清婉。望中迤邐。城陰度河岸。<br>
  ●○●<font color="#FF6600">●</font>　○●●●　○●○<font color="#FF6600">●</font>　⊙◎⊙<font color="#FF6600">●</font>　◎○○●　○⊙●○<font color="#FF6600">●</font><br>
  倦客最蕭索。醉倚斜陽穿柳線。還似卞堤、虹梁橫水面。看浪颺春燈。舟下如箭。<br>
  ●●●○◎　◎●○○○●<font color="#FF6600">●</font>　○●●⊙　○○○●<font color="#FF6600">●</font>　●●●○○　○◎○<font color="#FF6600">●</font><br>
  此行重見。歎故友難逢。羈思空亂。兩眉愁、向誰舒展。<br>
  ●○○<font color="#FF6600">●</font>　●●●○○　○●○<font color="#FF6600">●</font>　●○○　●○○<font color="#FF6600">●</font></p>
<p>此詞只有此體，吳文英、陳允平詞，俱如此填。按，吳詞，前段第四句〔紅翠萬縷〕，萬字仄聲；第九句〔賦情縹緲〕，賦字、縹字俱仄聲，情字平聲；陳詞，第十句〔重懷執手〕，重字平聲；吳詞，結句〔花絮惹衣袂〕，絮字仄聲；陳詞，後段起句〔料想鳳樓人〕，人字平聲；吳詞，第二句〔人老春深鶯曉處〕，人字平聲；陳詞，第三句〔憔悴淚漬、香銷嬌粉面〕，漬字仄聲；第五句〔隙駒流箭〕，駒字平聲。譜內可平可仄據此。<br>
  <br>
  ▲周邦彥詞，醉倚斜陽穿柳線句，秦氏云，陽應作橋 </p>
</body>
</html>
