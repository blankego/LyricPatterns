<html>
<head>
<title>征部樂</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>征部樂</b></font> 
</div>
<p>柳永《樂章集》注：夾鐘商。</p>
<p>雙調一百六字，前段九句六仄韻，後段十句五仄韻</p>
<p>柳永<br>
  雅歡幽會。良夜可惜虛拋擲。每追念、狂蹤舊跡。長只恁、愁悶朝夕。<br>
  ●○○●　○●●●○○<font color="#FF6600">●</font>　●○●　○○●<font color="#FF6600">●</font>　○●●　○●○<font color="#FF6600">●</font><br>
  憑誰去。花衢覓。細說與、此中端的。道向我、轉覺厭厭。夢役魂勞苦相憶。<br>
  ○○●　○○<font color="#FF6600">●</font>　●●●　●○○<font color="#FF6600">●</font>　●●●　●●○○　○●○○●○<font color="#FF6600">●</font><br>
  須知最有。風前月下。心事始終難得。<br>
  ○○●●　○○●●　○●●○○<font color="#FF6600">●</font><br>
  但願我、蟲蟲心下。把人看待。長似初相識。<br>
  ●●●　○○○●　●○○●　○●○○<font color="#FF6600">●</font><br>
  況漸逢春色。便是有、舉觴消息。待這回、好好憐伊。更不輕離拆。<br>
  ●●○○<font color="#FF6600">●</font>　●●●　●○○<font color="#FF6600">●</font>　●●○　●●○○　●●○○<font color="#FF6600">●</font></p>
<p>汲古閣刻此詞，前段第三句脫〔每〕字，後段第七句脫〔漸〕字，結句脫〔離〕字，今從《花草粹編》校正。<br>
  <br>
  ▲柳永詞，細說此中端的句，說字下多與字，<br>
  ▲但願我、重重心下句，重重誤作蟲蟲，均應從宋本刪補更正<br>
  <br>
</p>
</body>
</html>
