<html>
<head>
<title>破陣樂</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>破陣樂</b></font></div>
<p>唐教坊曲名。《宋史‧樂志》：正宮。柳永《樂章集》注：林鐘商。</p>
<p>雙調一百三十三字，前段十四句五仄韻，後段十六句五仄韻</p>
<p>柳永<br>
  露花倒影。煙蕪蘸碧。靈沼波暖。金柳搖風樹樹。繫彩舫龍舟遙岸。<br>
  ●○●●　○○●●　○●○<font color="#FF6600">●</font>　●●○○●●　●●◎○⊙○<font color="#FF6600">●</font><br>
  千步虹橋。參差雁齒。直趨水殿。繞金堤、曼衍魚龍戲。簇春嬌羅綺。喧天絲管。<br>
  ○●○○　○○●●　◎○●<font color="#FF6600">●</font>　●○○　●●○○●　●○○○●　○○○<font color="#FF6600">●</font><br>
  霽色榮光。望中似睹。蓬萊清淺。<br>
  ●●○○　●○●●　○○○<font color="#FF6600">●</font><br>
  時見。鳳輦宸遊。鸞觴禊飲。臨翠水。開鎬宴。兩兩輕舠飛畫楫。競奪錦標霞爛。<br>
  ○<font color="#FF6600">●</font>　●●○○　○○●●　○●●　○●<font color="#FF6600">●</font>　●●○○○●●　●●●○○<font color="#FF6600">●</font><br>
  聲歡娛。歌魚藻。徘徊宛轉。<br>
  ⊙○○　○○●　○○●<font color="#FF6600">●</font><br>
  別有盈盈遊女。各委明珠。爭收翠羽。相將歸去。漸覺雲海沈沈。洞天日晚。<br>
  ●●○○○●　●●○○　○○●●　○○○●　●●○●○○　●○●<font color="#FF6600">●</font></p>
<p>此詞載《樂章集》，頗有脫誤。後段第七句〔聲歡娛〕，〔聲〕字或系〔馨〕字之偽；第十句〔各〕字下刻本脫一字，今從《詞緯》抄本校正。可平可仄，參下張詞。</p>
<p>又一體　雙調一百三十三字，前段十四句四仄韻，後段十六句五仄韻</p>
<p>張先<br>
  四堂互映。雙門並麗。龍閣開府。郡美東南第一。望故園樓閣霏霧。<br>
  ●○●●　○○●●　○●○<font color="#FF6600">●</font>　●●○○●●　●●○○●○<font color="#FF6600">●</font><br>
  垂柳池塘。流泉巷陌。吳歌處處。<br>
  ○●○○　○○●●　○○●<font color="#FF6600">●</font><br>
  近黃昏、漸更宜良夜。簇繁星燈燭。長衢如畫。暝色韶光。幾簾粉面。飛甍朱戶。<br>
  ●○○　●●○○●　●○○○●　○○○●　●●○○　●○●●　○○○<font color="#FF6600">●</font><br>
  歡聚。雁齒橋紅。裙腰草綠。雲際寺。林下路。酒熟梨花賓客醉。但覺滿山簫鼓。<br>
  ○<font color="#FF6600">●</font>　●●○○　○○●●　○●●　○●<font color="#FF6600">●</font>　●●○○○●●　●●●○○<font color="#FF6600">●</font><br>
  盡朋遊。因民樂。芳菲有主。<br>
  ●○○　○○●　○○●<font color="#FF6600">●</font><br>
  自此歸從泥詔。去指沙堤。南屏水石。西湖風月。好作千騎行春。畫圖寫取。<br>
  ●●○○○●　●●○○　○○●●　○○○●　●●○●○○●○●<font color="#FF6600">●</font></p>
<p>此即柳詞體，惟前段第十一句，不押韻異。<br>
  <br>
  ▲柳永詞，罄歡娛句，罄誤作聲 </p>
</body>
</html>
