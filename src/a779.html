<html>
<head>
<title>瑤台月</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>瑤台月</b></font></div>
<p>調見《梅苑》。《鳴鶴餘香》無名氏詞，名《瑤池月》。</p>
<p>雙調一百十四字，前段十三句六仄韻，後段十二句七仄韻</p>
<p>《梅苑》無名氏<br>
  岩風凜列。萬木凍。園林蕭靜如洗。寒梅占早。爭先暗吐香蕊。<br>
  ○○◎●　◎◎●　○○○●○<font color="#FF6600">●</font>　○○●⊙　⊙⊙◎◎○<font color="#FF6600">●</font><br>
  逞素容、探暖欺寒。偏妝點、亭台佳緻。通一氣。超群卉。<br>
  ◎◎⊙　◎◎●●　⊙⊙●　○○⊙<font color="#FF6600">●</font>　⊙◎●　○○<font color="#FF6600">●</font><br>
  值臘後。雪清麗。開筵共賞。南枝宴會。<br>
  ◎◎●　◎⊙<font color="#FF6600">●</font>　○○●●　○○●<font color="#FF6600">●</font><br>
  好折贈、東君驛使。把隴頭信息遠寄。遇詩朋酒侶。樽前吟綴。<br>
  ●◎◎　⊙⊙◎<font color="#FF6600">●</font>　●●⊙◎◎◎<font color="#FF6600">●</font>　◎⊙⊙◎●　⊙○○<font color="#FF6600">●</font><br>
  且優遊、對景歡娛。更莫厭、陶陶沈醉。羌管怨。瓊花墜。<br>
  ●⊙⊙　◎●○○　●●●　○○○<font color="#FF6600">●</font>　⊙◎●　⊙○<font color="#FF6600">●</font><br>
  結子用。調鼎餌。將軍止渴。思得此味。<br>
  ◎⊙●　⊙◎<font color="#FF6600">●</font>　○○●●　○◎◎<font color="#FF6600">●</font></p>
<p>此調以此詞為正體，若葛詞及無名氏詞之各添短韻，皆變格也。此詞可平可仄，即參所採二詞句法同者。</p>
<p>又一體　雙調一百二十字，前段十四句八仄韻，後段十三句七仄韻</p>
<p>葛長庚<br>
  煙霄凝碧。問紫府清都。今夕何夕。桐陰下。幽情遠與秋無極。<br>
  ○○○<font color="#FF6600">●</font>　●●●○○　○●○<font color="#FF6600">●</font>　○○●　○○●●○○<font color="#FF6600">●</font><br>
  念陳跡、虎殿虯宮。記往事、龍簫鳳笛。露華冷。蟾光白。<br>
  ●○●　●●○○　●●●　○○●<font color="#FF6600">●</font>　●○●　○○<font color="#FF6600">●</font><br>
  雲影淨。天籟息。知得。是蓬萊不遠。身無羽翼。<br>
  ○●●　○●<font color="#FF6600">●</font>　○<font color="#FF6600">●</font>　●○○●●　○○●<font color="#FF6600">●</font><br>
  廣寒宮、舞徹霓裳。白玉台、歌罷瑤席。<br>
  ●○○　●●○○　●●○　○●○<font color="#FF6600">●</font><br>
  爭不思下界。有人岑寂。羨博望、兩泛仙槎。與曼倩、三偷桃實。<br>
  ○●○●●　●○○<font color="#FF6600">●</font>　●●●　●●○○　●●●　○○○<font color="#FF6600">●</font><br>
  把丹鼎。暗融液。乘雲氣。醉麾斥。嗟惜。但城南老樹。人誰我識。<br>
  ●○●　●○<font color="#FF6600">●</font>　○○●　●○<font color="#FF6600">●</font>　○<font color="#FF6600">●</font>　●○○●●　○○●<font color="#FF6600">●</font></p>
<p>此詞與《梅苑》詞校，前段第二、三句，作五字一句、四字一句，第四、五句，作三字一句、七字一句，換頭句不押韻。又，兩結各添短韻，前段第十三句，後段第十二句，俱各添一字異。</p>
<p>又一體　雙調一百十八字，前段十四句八仄韻，後段十三句八仄韻</p>
<p>《鳴鶴餘音》無名氏<br>
  扁舟寓興。江湖上。無人知道名姓。忘機對景。咫尺群鷗相認。<br>
  ○○●<font color="#FF6600">●</font>　○○●　○○○●○<font color="#FF6600">●</font>　○○●●　●●○○○<font color="#FF6600">●</font><br>
  煙雨急、一片篷聲。倚醉眼、看山還醒。晴雲斷。狂風信。<br>
  ○●●　●●○○　●●●　○○○<font color="#FF6600">●</font>　○○●　○○<font color="#FF6600">●</font><br>
  寒潭倒。遠峰影。誰聽。橫琴數曲。瑤池夜冷。<br>
  ○○●　●○<font color="#FF6600">●</font>　○<font color="#FF6600">●</font>　○○●●　○○●<font color="#FF6600">●</font><br>
  這些子、名利休問。況是物、都歸幻境。須臾百年夢。去來無定。<br>
  ●○●　○●○<font color="#FF6600">●</font>　●●●　○○●<font color="#FF6600">●</font>　○○●○●　●○○<font color="#FF6600">●</font><br>
  向嬋娟、留住青春。笑世上、風流多病。蒹葭渚。芙蓉徑。<br>
  ●○○　○●○○　●●●　○○○<font color="#FF6600">●</font>　○○●　○○<font color="#FF6600">●</font><br>
  放侯印。趁漁艇。爭甚。須知九鼎。金砂如瑩。<br>
  ●○●　●○<font color="#FF6600">●</font>　○<font color="#FF6600">●</font>　○○●●　○○○<font color="#FF6600">●</font></p>
<p>此與《梅苑》詞同，惟前後兩結，各添二字短韻異。</p>
</body>
</html>
