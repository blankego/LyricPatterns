<html>
<head>
<title>映山紅慢</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>映山紅慢</b></font></div>
<p>調見元載詞，詠牡丹作。</p>
<p>雙調一百一字，前段九句五仄韻，後段八句五仄韻</p>
<p>元載<br>
  穀雨風前。占淑景、名花獨秀。露國色仙姿。品流第一。春工成就。<br>
  ●●○○　●●●　○○●<font color="#FF6600">●</font>　●●●○○　●○●●　○○○<font color="#FF6600">●</font><br>
  羅幃護日金泥皺。映霞腮動檀痕溜。長記得天上。瑤池閬苑曾有。<br>
  ○○●●○○<font color="#FF6600">●</font>　●○○●○○<font color="#FF6600">●</font>　○●●○●　○○●●○<font color="#FF6600">●</font><br>
  千匝繞、紅玉欄杆。愁只恐、朝雲難久。須款折、繡囊剩戴。細把蜂鬚頻嗅。<br>
  ○●●　○●○○　○●●　○○○<font color="#FF6600">●</font>　○●●　●○●●　●●○○○<font color="#FF6600">●</font><br>
  佳人再拜抬嬌面。斂紅巾、捧金杯酒。獻千千壽。願長恁、天香滿袖。<br>
  ○○●●○○●　●○○　●○○<font color="#FF6600">●</font>　●○○<font color="#FF6600">●</font>　●○●　○○●<font color="#FF6600">●</font></p>
<p>此詞無他作可校。前後段第六句〔平平仄仄平平仄〕，第七句〔仄平平仄平平仄〕，此原載自度曲，當是音律所寓，填者審之。<br>
</p>
</body>
</html>
