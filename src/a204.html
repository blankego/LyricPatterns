<html>
<head>
<title>四犯令</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>四犯令</b></font></div>
<p>調見侯寘《嬾窟詞》，李處全詞更名《四和香》，關注詞又名《桂華明》。</p>
<p>雙調五十字，前後段各四句，四仄韻</p>
<p>侯寘<br>
  月破輕雲天淡注。夜悄花無語。莫聽陽關牽離緒。拌酩酊、花深處。<br>
  ●●○○○●<font color="#FF6600">●</font>　●●○○<font color="#FF6600">●</font>　◎●○○○⊙<font color="#FF6600">●</font>　○●●　○○<font color="#FF6600">●</font><br>
  明日江郊芳草路。春逐行人去。不是酴醾開獨步。能著意、留春住。<br>
  ⊙●○○○●<font color="#FF6600">●</font>　⊙●○○<font color="#FF6600">●</font>　◎●⊙○○◎<font color="#FF6600">●</font>　○●●　○○<font color="#FF6600">●</font></p>
<p>此調有李詞、關詞可校，但關詞前後段第二句〔為廣寒宮女〕、〔為按歌宮羽〕，俱作上一下四句法，與此又小異。李詞，前段第三句〔華節良辰人有分〕，華字平聲，有字仄聲；後段第一句〔莫向春風尋舊恨〕，莫字仄聲；第二句〔樂事隨方寸〕，樂字仄聲；第三句〔眉壽固應天不吝〕，眉字平聲，固字仄聲，關詞〔皓月滿窗人何處〕，何字平聲。譜內可平可仄據此。<br>
</p>
</body>
</html>
