<html>
<head>
<title>解佩令</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>解佩令</b></font></div>
<p>調見《小山樂府》。按，《楚辭》〔捐予佩兮澧浦〕，《韓詩外傳》〔鄭交甫遇漢皋神女解佩〕，調名取此。</p>
<p>雙調六十六字，前段六句四仄韻，後段六句三仄韻</p>
<p>晏幾道<br>
  玉階秋感。年華暗去。掩深宮、團扇無緒。記得當時。自剪下、機中輕素。<br>
  ◎○⊙●　⊙⊙◎<font color="#FF6600">●</font>　⊙◎◎　○◎⊙<font color="#FF6600">●</font>　◎●○○　◎◎◎　⊙○○<font color="#FF6600">●</font><br>
  點丹青、盡成秦女。<br>
  ◎○⊙　◎○⊙<font color="#FF6600">●</font><br>
  涼襟猶在。朱弦未改。忍霜紈、飄零何處。自古悲涼。是情事、輕如雲雨。<br>
  ○○⊙●　⊙○◎●　●○○　⊙⊙⊙<font color="#FF6600">●</font>　◎●○○　●⊙◎　○○⊙<font color="#FF6600">●</font><br>
  倚么弦、恨長難訴。<br>
  ●○○　●⊙⊙<font color="#FF6600">●</font></p>
<p>此詞有許、王、史、蔣四詞可校，故譜內可平可仄，悉參下四詞。汲古閣本，前段第二句〔掩深宮、團扇無情緒〕，多一字，又〔團扇無緒〕一本作〔扇鸞無緒〕，今從，花草粹編》校定。</p>
<p>又一體　雙調六十六字，前後段各六句，四仄韻</p>
<p>許沖元<br>
  蕙蘭無韻。桃李堪掃。都不數、凡花閑草。對月臨風。長是伊、故來相惱。<br>
  ●○○●　○●○<font color="#FF6600">●</font>　○●●　○○○<font color="#FF6600">●</font>　●●○○　○●○　●○○<font color="#FF6600">●</font><br>
  和魂夢、披他香到。<br>
  ○○●　○○○<font color="#FF6600">●</font><br>
  江頭隴畔。爭先占早。一枝枝、看來總好。似恁風標。待發願、春前祈禱。<br>
  ○○●●　○○●<font color="#FF6600">●</font>　●○○　●○●<font color="#FF6600">●</font>　●●○○　●●●　○○○<font color="#FF6600">●</font><br>
  祝東君、放教不老。<br>
  ●○○　●○●<font color="#FF6600">●</font></p>
<p>此與晏詞同，惟後段第二句用韻異。</p>
<p>又一體　雙調六十六字，前段六句四仄韻，後段六句五仄韻</p>
<p>王庭珪<br>
  湘江停瑟。洛川回雪。是耶非、相逢飄瞥。雲鬢風裳。照心事、娟娟山月。<br>
  ○○○●　●○○<font color="#FF6600">●</font>　●○○　○○○<font color="#FF6600">●</font>　○●○○　●○●　○○○<font color="#FF6600">●</font><br>
  剪煙花、帶蘿同結。<br>
  ●○○　●○○<font color="#FF6600">●</font><br>
  留環盟切。貽珠情徹。解攜時、玉聲愁絕。羅襪塵生。早波面、春痕欲滅。<br>
  ○○○<font color="#FF6600">●</font>　○○○<font color="#FF6600">●</font>　●○○　●○○<font color="#FF6600">●</font>　○●○○　●○●　○○●<font color="#FF6600">●</font><br>
  送人行、水聲淒咽。<br>
  ●○○　●○○<font color="#FF6600">●</font></p>
<p>此亦與晏詞同，惟後段第一、二句，俱用韻異。</p>
<p>又一體　雙調六十六字，前段六句五仄韻，後段六句四仄韻、一疊韻</p>
<p>史達祖<br>
  人行花塢。衣沾香霧。有新詞、逢春分付。屢欲傳情。奈燕子、不曾飛去。<br>
  ○○○<font color="#FF6600">●</font>　○○○<font color="#FF6600">●</font>　●○○　○○○<font color="#FF6600">●</font>　●●○○　●●●　●○○<font color="#FF6600">●</font><br>
  倚珠簾、詠郎秀。。<br>
  ●○○　●○●<font color="#FF6600">●</font><br>
  相思一度。濃愁一度。最難忘、遮燈私語。澹月梨花。借夢來、花邊廊廡。<br>
  ○○●<font color="#FF6600">●</font>　○○●<font color="#FF6600">●</font>疊●○○　○○○<font color="#FF6600">●</font>　●●○○　●●○　○○○<font color="#FF6600">●</font><br>
  指春衫、淚曾濺處。<br>
  ●○○　●○●<font color="#FF6600">●</font></p>
<p>此與晏詞同，惟前後段第一句俱用韻，後段第二句疊韻異。</p>
<p>又一體　雙調六十五字，前段六句三仄韻、兩疊韻，後段六句五仄韻</p>
<p>蔣捷<br>
  春晴也好。春陰也好。著些兒、春雨越好。春雨如絲。繡出花枝紅嫋。<br>
  ○○●<font color="#FF6600">●</font>　○○●<font color="#FF6600">●</font>疊●○○　○●●<font color="#FF6600">●</font>疊○●○○　●●○○○<font color="#FF6600">●</font><br>
  怎禁他、孟婆合皂。<br>
  ●○●　●○●<font color="#FF6600">●</font><br>
  梅花風悄。杏花風小。海棠風、驀地寒峭。歲歲春光。被二十四風吹老。<br>
  ○○○<font color="#FF6600">●</font>　●○○<font color="#FF6600">●</font>　●○○　●●○<font color="#FF6600">●</font>　●●○○　●●●●○○<font color="#FF6600">●</font><br>
  楝花風、爾且慢到。<br>
  ●○○　●●●<font color="#FF6600">●</font></p>
<p>此與史詞同，惟前段第二、第三句用疊韻，第五句減一字，後段第二句仍用韻，不疊上韻異。</p>
</body>
</html>
