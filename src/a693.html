<html>
<head>
<title>升平樂</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>升平樂</b></font></div>
<p>《宋史‧樂志》：教坊都知李德升，作《萬歲升平樂》曲。周密《天基節樂次》：樂奏夾鐘宮，第三盞，笙起《升平樂慢》。</p>
<p>雙調一百三字，前後段各十一句，四平韻</p>
<p>吳奕<br>
  水閣層台。短亭深院。依稀萬木籠陰。飛暑無涯。行雲有勢。晚來細雨回晴。<br>
  ●●○○　●○○●　○○●●○<font color="#FF6600">○</font>　○●○○　○○●●　●○●●○<font color="#FF6600">○</font><br>
  庭槐轉影。近紗廚、兩兩蟬鳴。幽夢斷。枕金猊旋熱。蘭炷微熏。<br>
  ○○●●　●○○　●●○<font color="#FF6600">○</font>　○●●　●○○●●　○●○<font color="#FF6600">○</font><br>
  堪命俊才儔侶。對華筵坐列。朱履紅裙。檀板輕敲。金樽滿泛。從教畏日西沈。<br>
  ○●●○○●　●○○●●　○●○<font color="#FF6600">○</font>　○●○○　○○●●　○○●●○<font color="#FF6600">○</font><br>
  金絲玉管。間歌喉、時奏清音。唐虞世。盡陶陶沈醉。且樂升平。<br>
  ○○●●　●○○　○●○<font color="#FF6600">○</font>　○○●　●○○○●　●●○<font color="#FF6600">○</font></p>
<p>此調只有此詞，無別首宋詞可校。<br>
</p>
</body>
</html>
