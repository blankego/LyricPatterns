<html>
<head>
<title>a448</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>促拍花滿路</b></font></div>
<p>此調有平韻、仄韻二體。平韻者，始自柳永，《樂章集》注仙呂調。仄韻者，始自秦觀，或名《滿路花》，無〔促拍〕二字，秦觀詞，一名《滿園花》；周邦彥詞，名《歸去難》；袁去華詞，名《一枝花》；牛真人詞，名《喝馬一枝花》；《太平樂府》注南呂調。</p>
<p>雙調八十三字，前後段各八句，四平韻</p>
<p>柳永<br>
  香靨融春雪。翠鬢嚲秋煙。楚腰纖細正笄年。鳳幃夜短。偏愛日高眠。<br>
  ⊙◎○⊙●　◎●●○<font color="#FF6600">○</font>　◎○○●●○<font color="#FF6600">○</font>　◎○◎●　⊙●●○<font color="#FF6600">○</font><br>
  起來貪顛耍。只恁殘卻黛眉。不整花鈿。<br>
  ◎⊙○⊙●　◎●○◎●⊙　◎●○<font color="#FF6600">○</font><br>
  有時攜手閑坐。偎倚綠窗前。溫柔情態盡人憐。畫堂春過。悄悄落花天。<br>
  ●○○●○●　⊙●●○<font color="#FF6600">○</font>　⊙○○●●○<font color="#FF6600">○</font>　◎○⊙●　◎●●○<font color="#FF6600">○</font><br>
  長是嬌癡處。尤殢檀郎。未教拆了鞦韆。<br>
  ⊙●○○●　⊙◎○⊙　●○◎●○<font color="#FF6600">○</font></p>
<p>此調押平韻者，有兩體，前後段第三句七字者，以柳詞、廖詞為正體；前後段第三句八字者，以呂詞、無名氏詞為正體。若趙詞之押韻參差，曹詞之句讀參差，皆變格也。此詞前後段兩結，句讀亦參差，填者當仍照各家，以上四下六為定格。譜內可平可仄，即參下平韻五詞。</p>
<p>雙一體　雙調八十一字，前後段各八句，四平韻</p>
<p>廖行之<br>
  雨霽煙波闊。雁度隴雲愁。西風庭院不勝秋。桂華光滿。偏照最高樓。<br>
  ●●○○●　●●●○<font color="#FF6600">○</font>　○○○●●○<font color="#FF6600">○</font>　●○○●　○●●○<font color="#FF6600">○</font><br>
  東山攜妓約。故人千里。夜來為檥仙舟。<br>
  ○○○●●　●○○●　●○●●○<font color="#FF6600">○</font><br>
  明眸皓齒。歌舞總名流。惱人情態物中尤。陽春一曲。誰把萬金酬。<br>
  ⊙○◎●　○●●○<font color="#FF6600">○</font>　●○○●●○<font color="#FF6600">○</font>　○○●●　○●●○<font color="#FF6600">○</font><br>
  便好拌沈醉。此夕姮娥。共須著意攀留。<br>
  ●●○○●　●●○○　●○●●○<font color="#FF6600">○</font></p>
<p>此與柳詞同，但柳詞換頭，校前段添一字，此詞換頭，校前段減一字，柳詞兩結，句讀參差，此詞兩結，句讀整齊。</p>
<p>雙一體　雙調八十三字，前後段各八句，五平韻</p>
<p>呂渭老<br>
  西風秋日短。小雨菊花寒。斷雲低古木、暗江天。星娥尺五。佳約誤當年。<br>
  ○○○●●　●●●○<font color="#FF6600">○</font>　●○○●●　●○<font color="#FF6600">○</font>　○○●●　○●●○<font color="#FF6600">○</font><br>
  小語憑肩處。猶記西園。畫橋斜月欄杆。<br>
  ●●○○●　○●○<font color="#FF6600">○</font>　●○○●○<font color="#FF6600">○</font><br>
  鳥啼花落。春信遣誰傳。尚容清夜夢、小留連。青樓何處。寶鏡注嬋娟。<br>
  ●○○●　○●●○<font color="#FF6600">○</font>　●○○●●　●○<font color="#FF6600">○</font>　○○○●　●●●○<font color="#FF6600">○</font><br>
  應念紅箋事。微暈春山。背窗愁枕孤眠。<br>
  ○●○○●　○●○<font color="#FF6600">○</font>　●○○●○<font color="#FF6600">○</font></p>
<p>此亦柳詞體，惟前後段第三句，各添一字，作折腰句法，前後段第七句皆押韻，換頭減二字，與柳詞異。</p>
<p>雙一體　雙調八十六字，前段八句四平韻，後段八句五平韻</p>
<p>《花草粹編》無名氏<br>
  秋風吹渭水。落葉滿長安。黃塵車馬道、獨清閒。自然爐鼎。虎繞與龍盤。<br>
  ○○○●●　●●●○<font color="#FF6600">○</font>　○○○●●　●○<font color="#FF6600">○</font>　●○○●　●●●○<font color="#FF6600">○</font><br>
  九轉丹砂就。琴心三疊。蕊宮看舞胎仙。<br>
  ●●○○●　○○○●　●○●●○<font color="#FF6600">○</font><br>
  任萬釘寶帶貂蟬。富貴欲薰天。黃粱炊未熟、夢驚殘。是非海裏。直道做人難。<br>
  ●●○●●○<font color="#FF6600">○</font>　●●●○<font color="#FF6600">○</font>　○○○●●　●○<font color="#FF6600">○</font>　●○●●　●●●○<font color="#FF6600">○</font><br>
  袖手江南去。白蘋紅蓼。又尋湓浦廬山。<br>
  ●●○○●　●○○●　●○○●○<font color="#FF6600">○</font></p>
<p>詞見宋黃庭堅集，原注云：往時有人，書此詞於州東酒肆壁間，愛其詞，不能歌也，十年前，有醉道士歌于廣陵市中，群小見隨歌得之，乃知其為《促拍滿路花》也。按，此亦柳詞體，惟前後段第三句各添一字，又換頭句添一字，多押一韻。趙師俠〔連枝蟠古木〕詞，正與此同。</p>
<p>雙一體　雙調八十六字，前段八句四平韻，後段八句六平韻</p>
<p>趙師俠<br>
  栽花春爛漫。疊石翠巑岏。小庭相對倚、數峰寒。主人尋勝。接竹引清泉。<br>
  ○○○●●　●●●○<font color="#FF6600">○</font>　●○○●●　●○<font color="#FF6600">○</font>　●○○●　●●●○<font color="#FF6600">○</font><br>
  鑿破蒼苔地。一曲泓澄。六花疑是深淵。<br>
  ●●○○●　●●○○　●○○●○<font color="#FF6600">○</font><br>
  向閑中、百慮翛然。情事寄鳴弦。爐香陪茗碗、可忘言。噴珠濺雪。歷歷聽潺湲。<br>
  ●○○　●●○<font color="#FF6600">○</font>　○●●○<font color="#FF6600">○</font>　○○○●●　●○<font color="#FF6600">○</font>　○○●●　●●●○<font color="#FF6600">○</font><br>
  塵世知何計。不老朱顏。靜看日月跳丸。<br>
  ○●○○●　●●○<font color="#FF6600">○</font>　●○●●○<font color="#FF6600">○</font></p>
<p>此與無名氏詞同，惟後段第七句押韻異。</p>
<p>雙一體　雙調八十七字，前段八句四平韻，後段八句五平韻</p>
<p>曹勳<br>
  清都山水客。何事入臨安。珍祠天賜與、半生閑。曲池人靜。水擊赤烏蟠。<br>
  ○○○●●　○●●○<font color="#FF6600">○</font>　○○○●●　●○<font color="#FF6600">○</font>　●○○●　●●●○<font color="#FF6600">○</font><br>
  飛上煙嵐頂。三縷明霞照晚。時對胎仙。<br>
  ○●○○●　○●○○●●　○●○<font color="#FF6600">○</font><br>
  圃中有個小庭軒。才到便翛然。坐來閑看了、篆香殘。道人活計。休道出塵難。<br>
  ●○●●●○<font color="#FF6600">○</font>　○●●○<font color="#FF6600">○</font>　●○○●●　●○<font color="#FF6600">○</font>　●○●●　○●●○<font color="#FF6600">○</font><br>
  歸去後、安排著。一兩麻鞋。定期踏遍名山。<br>
  ○●●　○○●　●●○○　●○●●○<font color="#FF6600">○</font></p>
<p>此亦無名氏詞體，惟前段結兩句不對，後段起句七字不折腰，第六句添一字、六字折腰，兩結句讀參差異。</p>
<p>雙一體　雙調八十三字，前後段各八句，六仄韻</p>
<p>秦觀<br>
  露顆添花色。月彩投窗隙。春思如中酒、恨無力。洞房咫尺。曾寄青鸞翼。<br>
  ◎●○○<font color="#FF6600">●</font>　●●○○<font color="#FF6600">●</font>　○◎○⊙●　◎○<font color="#FF6600">●</font>　●⊙◎◎　⊙●○○<font color="#FF6600">●</font><br>
  雲散無蹤跡。羅帳春殘。夢回無處尋覓。<br>
  ⊙●○○<font color="#FF6600">●</font>　⊙●○○　●⊙○◎○<font color="#FF6600">●</font><br>
  輕紅膩白。步步熏蘭澤。約腕金環重、宜裝飾。未知安否。一向無消息。<br>
  ○○●<font color="#FF6600">●</font>　●●○○<font color="#FF6600">●</font>　◎◎⊙⊙●　⊙○<font color="#FF6600">●</font>　●⊙○◎　●●○○<font color="#FF6600">●</font><br>
  不似尋常憶。憶後教人。片時存濟不得。<br>
  ●●○○<font color="#FF6600">●</font>　●●○○　●○○●●<font color="#FF6600">●</font></p>
<p>此調押仄韻者，亦有兩體。前後段起句押韻者，以秦詞為正體；前後段起句不押韻者，以周詞為正體。若袁詞之句讀參差，辛詞、牛詞之添字，皆變格也。　譜內可平可仄，但參袁、辛、牛三詞，若周詞，自有和詞可校，故不彙注。</p>
<p>雙一體　雙調八十三字，前後段各八句，五仄韻</p>
<p>周邦彥<br>
  金花落燼燈。銀礫鳴窗雪。夜深微漏斷、行人絕。風扉不定。竹圃琅玕折。<br>
  ○○◎●○　⊙●○○<font color="#FF6600">●</font>　⊙⊙○◎●　○○<font color="#FF6600">●</font>　○○●●　●●○○<font color="#FF6600">●</font><br>
  玉人新間闊。著甚悰情。更當恁地時節。<br>
  ◎○○●<font color="#FF6600">●</font>　◎●○○　●○◎●○<font color="#FF6600">●</font><br>
  無言欹枕。帳底流清血。愁如春後絮、來相接。知他那裏。爭信人心切。<br>
  ⊙⊙⊙◎　●●○○<font color="#FF6600">●</font>　⊙⊙○◎●　○○<font color="#FF6600">●</font>　⊙○●●　⊙●○○<font color="#FF6600">●</font><br>
  除共天公說。不成也還。似伊無個分別。<br>
  ⊙◎○⊙<font color="#FF6600">●</font>　◎⊙◎○　●○⊙●○<font color="#FF6600">●</font></p>
<p>此與秦詞同，惟前後段起句不押韻異。按，《片玉詞》三首，內二首名《滿路花》，方千里、楊澤民、陳允平俱有和詞，其一首名《歸去難》，無和詞。《歸去難》詞，前段第一、二句〔佳期人未知，背地伊先變〕，人字平聲，背字仄聲；第三句〔惡會稱停事、看深淺〕，惡字、會字俱仄聲，停字平聲；後段第一句〔密意都休〕，密字、意字俱仄聲，休字平聲；第三句〔此恨除非是、天相念〕，此字、恨字俱仄聲，非字平聲。又，周詞別首，前段結句〔殢人猶要同臥〕，猶字平聲；後段第五句〔萬種思量過〕，萬字仄聲；第六句〔也許知有我〕，也字、有字俱仄聲，須字平聲；第七句〔著甚情懷〕，甚字仄聲，情字平聲。又，方詞，前段第六句〔江湖波浪闊〕，江字平聲；陳詞，第七句〔猶有疏梅〕，猶字平聲；楊詞，後段第一句〔深盟密約〕，密字仄聲；第四句〔別離日久〕，別字仄聲；陳詞，第七句〔天若有情〕，天字平聲，若字仄聲；方詞，結句〔只今問有誰呵〕，問字仄聲。譜內可平可仄據之，惟周詞別首，後段結句〔但你忘了人呵〕，你字仄聲，查諸家和詞，此字無用仄聲者，故不校注。</p>
<p>雙一體　雙調八十六字，前段八句六仄韻，後段七句五仄韻</p>
<p>袁去華<br>
  江上西風晚。野水兼天遠。雲衣拖翠縷、易零亂。見柳葉滿梢。秀色驚秋變。<br>
  ○●○○<font color="#FF6600">●</font>　●●○○<font color="#FF6600">●</font>　○○○●●　●○<font color="#FF6600">●</font>　●●●●○　●●○○<font color="#FF6600">●</font><br>
  百歲今強半。兩鬢青青。盡著吳霜偷換。<br>
  ●●○○<font color="#FF6600">●</font>　●●○○　●●○○○<font color="#FF6600">●</font><br>
  向老來、功名心事懶。客裏愁難遣。乍飄泊、有誰管。對照壁孤燈。相與秋蟲歎。<br>
  ●●○　○○○●<font color="#FF6600">●</font>　●●○○<font color="#FF6600">●</font>　●○●　●○<font color="#FF6600">●</font>　●●●○○　○●○○<font color="#FF6600">●</font><br>
  人間事、經了萬千。這寂寞、幾時曾見。<br>
  ○○●　○●●○　●●●　●○○<font color="#FF6600">●</font></p>
<p>此即秦詞體，惟前後段第四句各添一字，後段起句添四字，第三句減二字，第六、七句減二字，作七字一句，少押一韻，結句添一字異。按，秦觀〔一向沈吟久〕詞，即此體也，因秦詞俚鄙，故採袁詞以備體。</p>
<p>雙一體　雙調九十字，前後段各八句，六仄韻</p>
<p>辛棄疾<br>
  千丈擎天手。萬卷懸河口。黃金腰下印、大如斗。任千騎弓刀。揮霍遮前後。<br>
  ○●○○<font color="#FF6600">●</font>　●●○○<font color="#FF6600">●</font>　○○○●●　●○<font color="#FF6600">●</font>　●○●○○　○●○○<font color="#FF6600">●</font><br>
  百計千方久。似鬥草兒童。贏個他家偏有。<br>
  ●●○○<font color="#FF6600">●</font>　●●●○○　○●○○○<font color="#FF6600">●</font><br>
  算枉了、雙眉長皺。白髮空回首。那時間、說向山中友。<br>
  ●●●　○○○<font color="#FF6600">●</font>　●●○○<font color="#FF6600">●</font>　●○○　●●○○<font color="#FF6600">●</font><br>
  看丘隴牛羊。更辨賢愚否。且自栽花柳。怕有人來。但只道、今朝中酒。<br>
  ●○●○○　●●○○<font color="#FF6600">●</font>　●●○○<font color="#FF6600">●</font>　●●○○　●●●　○○○<font color="#FF6600">●</font></p>
<p>此亦秦觀詞體，惟前後段第四句、前段第七句、後段第八句各添一字，換頭添三字，後段第三句作上三下五句法異。按，元人南呂調《一枝花》詞，皆宗此體。</p>
<p>雙一體　雙調八十八字，前後段各八句，五仄韻</p>
<p>牛真人<br>
  雨過山花綻。霧斂雲收天漢。清閒幽雅處、耽遊玩。古洞岩前。時把金丹煉。<br>
  ●●○○<font color="#FF6600">●</font>　●●○○○<font color="#FF6600">●</font>　○○○●●　○○<font color="#FF6600">●</font>　●●○○　○●○○<font color="#FF6600">●</font><br>
  不愛乘肥馬。富貴榮華。是非多不須管。<br>
  ●●○○●　●●○○　●○○●○<font color="#FF6600">●</font><br>
  獨坐茅齋看。閑把道經時展。橫琴膝上撫、鶴來見。紫綬金章。是則是、官高顯。<br>
  ●●○○<font color="#FF6600">●</font>　○●●○○<font color="#FF6600">●</font>　○○●●●　●○<font color="#FF6600">●</font>　●●○○　●●●　○○<font color="#FF6600">●</font><br>
  五更忙上馬。爭似我山家。日午柴門猶掩。<br>
  ●○○●●　○●●○○　●●○○○<font color="#FF6600">●</font></p>
<p>此亦秦詞體，惟前段第二句添一字，後段第一、二句各添一字，第五句添一字，第七句添一字異。按，此詞見《鳴鶴餘音》，因前後段第六句各有馬字，故名《喝馬一枝花》，亦借用蜀道喝馬嶺意以警世，蓋就秦詞添數襯字，自成一體也。</p>
</body>
</html>
