<html>
<head>
<title>秋風清</title>
<meta http-equiv="Content-Type" content="text/html; charset=utf-8">
</head>
<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>秋風清</b></font> 
</div>
<p>一名《秋風引》。寇準詞名《江南春》，劉長卿仄韻詞名《新安路》。</p>
<p>單調三十字，六句四平韻</p>
<p>李白<br>
  秋風清。秋月明。落葉聚還散。寒鴉棲復驚。<br>
  ○○<font color="#FF6600">○</font>　○●<font color="#FF6600">○</font>　●●●○●　○○○●<font color="#FF6600">○</font><br>
  相思相見知何日。此時此夜難為情。<br>
  ○○○●○○●　●○●●○○<font color="#FF6600">○</font></p>
<p>此本三、五、七言詩，後人採入詞中，其平仄不拘。</p>
<p>又一體　單調三十字，六句三平韻</p>
<p>寇準<br>
  波渺渺。柳依依。孤村芳草遠。斜日杏花飛。<br>
  ○●●　●○<font color="#FF6600">○</font>　○○○●●　○●●○<font color="#FF6600">○</font><br>
  江南春盡離腸斷。蘋滿汀洲人未歸。<br>
  ○○○●○○●　○●○○○●<font color="#FF6600">○</font></p>
<p>此即李白〔秋風清〕詞體，但首句不用韻，且聲調亦較諧婉。故列又一體。</p>
<p>又一體　單調三十字，六句四仄韻</p>
<p>劉長卿<br>
  新安路。人來去。早潮復晚潮。明日知何處。<br>
  ○○<font color="#FF6600">●</font>　○○<font color="#FF6600">●</font>　●○●●○　○●○○<font color="#FF6600">●</font><br>
  潮水無情亦解歸。自憐長在新安住。<br>
  ○●○○●●○　●○○●○○<font color="#FF6600">●</font></p>
<p>此詞用仄韻，其字句與李詞同。</p>
</body>
</html>
