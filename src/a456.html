<html>
<head>
<title>夢玉人引</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>夢玉人引</b></font></div>
<p>此調有平韻、仄韻兩體，字句大同小異。</p>
<p>雙調八十四字，前段九句四仄韻，後段八句四仄韻</p>
<p>沈會宗<br>
  追舊遊處。思前事。儼如昔。過盡鶯花。橫雨暴風初息。<br>
  ⊙◎○●　⊙⊙◎　●○<font color="#FF6600">●</font>　◎●○○　◎◎◎⊙○<font color="#FF6600">●</font><br>
  杏子枝頭。又自然、別是般天色。好傍垂楊。繫畫船橋側。<br>
  ◎●○○　●●○　◎●⊙○<font color="#FF6600">●</font>　◎●○○　●◎○○<font color="#FF6600">●</font><br>
  小歡幽會。一霎時、光景也堪惜。對酒當歌。故人情分難覓。<br>
  ●○○●　◎◎⊙　⊙●●○<font color="#FF6600">●</font>　●◎○○　●○⊙◎○<font color="#FF6600">●</font><br>
  山遠水長。不成空相憶。這歸去重來。又卻是、幾時來得。<br>
  ⊙●◎⊙　◎⊙○○<font color="#FF6600">●</font>　●○●○○　●●●　●○○<font color="#FF6600">●</font></p>
<p>此調押仄聲韻者，始於此詞，但前段第六句，北宋詞皆八字，南宋詞皆九字，其後段結句，諸家亦互有異同，其餘句讀並同，故可平可仄，亦可參校。此詞前段結句，例作上一下四句法，即平韻體亦然。按，前段第一、二、三句，陳三聘詞〔別來何處，酒醒後，夢難覓〕，醒字仄聲；第五句，陳詞〔清曉便掛帆席〕，掛字仄聲；後段第五句，范成大詞〔我欲歸耕〕，我字仄聲。譜內據此，餘參所採仄韻四詞。</p>
<p>又一體　雙調八十四字，前後段各九句，四仄韻</p>
<p>李甲<br>
  漸東風暖。隴梅殘。霽雲碧。嫩草柔條。又回江城春色。<br>
  ●○○●　●○○　●○<font color="#FF6600">●</font>　●●○○　●○○○○<font color="#FF6600">●</font>　<br>
  乍促銀簽。便篆香紋蠟有餘跡。愁夢相兼。盡日高無力。<br>
  ●●○○　●●○○●●○<font color="#FF6600">●</font>　○●○○　●●○○<font color="#FF6600">●</font><br>
  這些離恨。依然是、酒醒又如織。料伊懷情。也應向人端的。<br>
  ●○○●　○○●　●●●○<font color="#FF6600">●</font>　●○○○　●○●○○<font color="#FF6600">●</font><br>
  何故近日。全然無消息。問伊看伊。教人到此。如何休得。<br>
  ○●●●　○○○○<font color="#FF6600">●</font>　●○●○　○○●●　○○○<font color="#FF6600">●</font></p>
<p>此與沈詞同，惟後結作四字三句異。</p>
<p>又一體　雙調八十四字，前段九句四仄韻，後段八句四仄韻</p>
<p>朱敦儒<br>
  浪萍風梗。寄人間。倦為客。夢裏瀛洲。姓名誤題仙籍。<br>
  ●○○●　●○○　●○<font color="#FF6600">●</font>　●●○○　●○●○○<font color="#FF6600">●</font><br>
  斂翅歸來。愛小園、蛻籜篔簹碧。新種幽花。戒兒童休摘。<br>
  ●●○○　●●○　●●○○<font color="#FF6600">●</font>　○●○○　●○○○<font color="#FF6600">●</font><br>
  放懷隨分。各逍遙、飛鷃等鵬翼。舍此蕭閑。問君攜杖安適。<br>
  ●○○●　●○○　○●●○<font color="#FF6600">●</font>　●●○○　●○○●○<font color="#FF6600">●</font><br>
  諸彥群英。詩酒皆勍敵。太平時、向花前。不醉如何休得。<br>
  ○●○○　○●○○<font color="#FF6600">●</font>　●○○　●○○　●●○○○<font color="#FF6600">●</font></p>
<p>此亦與沈詞同，惟後結作六字兩句異。</p>
<p>又一體　雙調八十五字，前段九句四仄韻，後段八句四仄韻</p>
<p>范成大<br>
  送行人去。猶追路。再相覓。天末交情。長是合堂同席。<br>
  ●○○●　○○●　●○<font color="#FF6600">●</font>　○●○○　○●●○○<font color="#FF6600">●</font><br>
  從此樽前。便頓然少個、江南羈客。不忍匆匆。少駐船梅驛。<br>
  ○●○○　●●○●●　○○○<font color="#FF6600">●</font>　●●○○　●●○○<font color="#FF6600">●</font><br>
  酒斟雖滿。尚少如、別淚萬千滴。欲語吞聲。結心相對嗚咽。<br>
  ●○○●　●●○　●●●○<font color="#FF6600">●</font>　●●○○　●○○●○<font color="#FF6600">●</font><br>
  燈火淒清。笙歌無顏色。從別後、盡相忘。算也難忘今夕。<br>
  ○●○○　○○○○<font color="#FF6600">●</font>　●●●　●○○　●●○○○<font color="#FF6600">●</font></p>
<p>此與朱詞同，惟前段第七句九字異。</p>
<p>又一體　雙調八十二字，前段九句四平韻，後段八句四平韻</p>
<p>呂渭老<br>
  上危梯望。畫閣迥。繡簾垂。曲水飄香。小園鶯喚春歸。<br>
  ●○○●　●●●　●○<font color="#FF6600">○</font>　●●○○　●○○●○<font color="#FF6600">○</font><br>
  舞袖弓彎。正滿城、煙草淒迷。結伴踏青。趁蝴蝶雙飛。<br>
  ●●○○　●●○　○●○<font color="#FF6600">○</font>　●●●○　●○●○<font color="#FF6600">○</font><br>
  賞心歡計。從別後、無意到西池。自檢羅囊。要尋紅葉留詩。<br>
  ●○○●　○●●　○●●○<font color="#FF6600">○</font>　●●○○　●○○●○<font color="#FF6600">○</font><br>
  懶約無憑據。鶯花都不知。怕人問。強開懷、細酌酴醾。<br>
  ●●○○●　○○○●<font color="#FF6600">○</font>　●○●　●○○　●●○<font color="#FF6600">○</font></p>
<p>此調押平聲韻者，只此一體，無別首宋詞可校。按，此調起句，各家皆四字，此詞〔上危梯望〕，正與仄韻詞同，《詞律》認〔梯〕字為韻，遂以三字為起句者誤。<br>
</p>
</body>
</html>
