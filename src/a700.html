<html>
<head>
<title>百宜嬌</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>百宜嬌</b></font></div>
<p>調見《聖求詞》，與《眉嫵》詞別名《百宜嬌》者不同。</p>
<p>雙調一百四字，前段十句四仄韻，後段十句五仄韻</p>
<p>呂渭老<br>
  隙月垂篦。亂蛩催織。秋晚嫩涼庭戶。燕拂簾旌。鼠窺窗綱。寂寂飛螢來去。<br>
  ●●○○　●○○●　○●●○○<font color="#FF6600">●</font>　●●○○　●○○●　●●○○○<font color="#FF6600">●</font><br>
  金鋪鎮掩。漫記得、花時南浦。約重陽、萸糝菊英。小樓遙夜歌舞。<br>
  ○○●●　●●●　○○○<font color="#FF6600">●</font>　●○○　○●●○　●○○●○<font color="#FF6600">●</font><br>
  銀燭暗、佳期細數。簾幕漸西風。午窗秋雨。<br>
  ○●●　○○●<font color="#FF6600">●</font>　○●●○○　●○○<font color="#FF6600">●</font><br>
  葉底翻紅。水面皺碧。燈火裁縫砧杵。<br>
  ●●○○　●●●●　○●○○○<font color="#FF6600">●</font><br>
  登高望極。正霧鎖、官槐歸路。定須將、寶馬鈿車。訪吹簫侶。<br>
  ○○●●　●●●　○○○<font color="#FF6600">●</font>　●○○　●●●○　●○○<font color="#FF6600">●</font></p>
<p>此調只有此詞，無別首可校。</p>
</body>
</html>
