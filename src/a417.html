<html>
<head>
<title>a421</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>山亭柳</b></font></div>
<p>此調有平韻、仄韻兩體，平韻者始自晏殊，仄韻者始自杜安世。</p>
<p>雙調七十九字，前段八句五平韻，後段八句四平韻</p>
<p>晏殊<br>
  家住西秦。賭博藝隨身。花柳上。鬥尖新。<br>
  ○●○<font color="#FF6600">○</font>　●●●○<font color="#FF6600">○</font>　○●●　●○<font color="#FF6600">○</font><br>
  偶學念奴聲調。有時高遏行雲。蜀錦纏頭無數。不負辛勤。<br>
  ●●●○○●　●○○●○<font color="#FF6600">○</font>　●●○○○●　●●○<font color="#FF6600">○</font><br>
  數年來往咸京道。殘杯冷炙漫消魂。衷腸事。託何人。<br>
  ●○○●○○●　○○●●●○<font color="#FF6600">○</font>　○○●　●○<font color="#FF6600">○</font><br>
  若有知音見采。不辭遍唱陽春。一曲當筵落淚。重掩羅巾。<br>
  ●●○○●●　●○●●○<font color="#FF6600">○</font>　●●○○●●　○●○<font color="#FF6600">○</font></p>
<p>此詞平韻者，只此一體，無別首宋詞可校。</p>
<p>又一體　雙調七十九字，前段八句四仄韻，後段八句五仄韻</p>
<p>杜安世<br>
  曉來風雨。萬花飄落。歎韶光、虛過卻。<br>
  ●○○●　●○○<font color="#FF6600">●</font>　●○○　○●<font color="#FF6600">●</font><br>
  芳草萋萋。映樓臺、淡煙漠漠。紛紛絮飛院宇。燕子過朱閣。<br>
  ○●○○　●○○　●○●<font color="#FF6600">●</font>　○○●○●●　●●○○<font color="#FF6600">●</font><br>
  玉容淡妝添寂寞。檀郎孤願太情薄。數歸期。絕信約。<br>
  ●○●○○●<font color="#FF6600">●</font>　○○○●●○<font color="#FF6600">●</font>　●○○　●●<font color="#FF6600">●</font><br>
  暗恨春宵。向平康、恣迷歡樂。時時悶飲綠醑。甚轉轉、思量著。<br>
  ●●○○　●○○　●○○<font color="#FF6600">●</font>　○○●●●●　●●●　○○<font color="#FF6600">●</font></p>
<p>此調仄韻者，亦只此一體，無別首宋詞可校，其句讀與平韻詞大同小異。<br>
</p>
</body>
</html>
