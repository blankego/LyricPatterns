<html>
<head>
<title>落梅</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>落梅</b></font></div>
<p>《梅苑》無名氏詞，名《落梅慢》。</p>
<p>雙調一百七字，前段十二句四仄韻，後段十句五仄韻</p>
<p>王詵<br>
  壽陽妝晚。慵勻素臉。經宵醉痕堪惜。前村雪裏。幾枝初綻。正冰姿仙格。<br>
  ●○○●　○○●●　○○●○○<font color="#FF6600">●</font>　○○●●　●○○●　●○○○<font color="#FF6600">●</font><br>
  忍被東風。亂飄滿地。殘英堆積。可堪江上起離愁。憑誰說寄。腸斷未歸客。<br>
  ●●○○　●○●●　○○○<font color="#FF6600">●</font>　●○○●●○○　○○●●　○●●○<font color="#FF6600">●</font><br>
  流恨聲傳羌笛。感行人、水亭山驛。越溪信阻。仙鄉路杳。但風流塵跡。<br>
  ○●○○○<font color="#FF6600">●</font>　●○○　●○○<font color="#FF6600">●</font>　●○●●　○○●●　●○○○<font color="#FF6600">●</font><br>
  香豔濃時。未多吟賞。已成輕擲。願身長健且憑欄。明年還放春消息。<br>
  ○●○○　●○○●　●○○<font color="#FF6600">●</font>　●○○●●○○　○○○●○○<font color="#FF6600">●</font></p>
<p>此與《梅苑》無名氏詞，句讀不同，故不參校平仄。</p>
<p>又一體　雙調一百六字，前段九句四仄韻，後段九句五仄韻</p>
<p>《梅苑》無名氏<br>
  帶煙和雪。繁枝淡濘。誰將粉融酥滴。疏枝冷蕊壓群芳。年年長占春色。<br>
  ●○○●　○○●●　○○●○○<font color="#FF6600">●</font>　○○●●●○○　○○○●○<font color="#FF6600">●</font><br>
  江路溪橋漫倒。嫋嫋風中無力。暗香染動冰姿。明月裏、想無花比高格。<br>
  ○●○○●●　●●○○○<font color="#FF6600">●</font>　●○○●○○　○●●　●○○●○<font color="#FF6600">●</font><br>
  爭奈光陰瞬息。動幽怨、潛生羌笛。新花鬥巧。有天然閑態。倚欄堪惜。<br>
  ○●○○●<font color="#FF6600">●</font>　●○●　○○○<font color="#FF6600">●</font>　○○●●　●○○○●　●○○<font color="#FF6600">●</font><br>
  零亂殘英片片。飛上舞筵歌席。斷腸忍淚念前期。經歲還有芳容隔。<br>
  ○●○○●●　○●●○○<font color="#FF6600">●</font>　●○●●●○○　○●○●○○<font color="#FF6600">●</font></p>
<p>此詞前起三句、後起二句、後結二句，與王詞同，餘則攤破語法，自成一格。</p>
</body>
</html>
