<html>
<head>
<title>風入松</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>風入松</b></font></div>
<p>古琴曲有《風入松》，唐僧皎然有《風入松》歌，見《樂府詩集》，調名本此。《宋史‧樂志》注：林鐘商；元高拭詞，注仙呂調，又雙調；蔣氏十三調注：雙調。亦名《風入松慢》，韓淲詞，有〔小樓春映遠山橫〕句，名《遠山橫》。</p>
<p>雙調七十四字，前後段各六句，四平韻</p>
<p>晏幾道<br>
  柳陰庭院杏梢牆。依舊巫陽。鳳簫已遠青樓在。水沈煙、復暖前香。<br>
  ◎○⊙●●○<font color="#FF6600">○</font>　⊙●○<font color="#FF6600">○</font>　◎○◎●○○●　◎⊙⊙　◎●○<font color="#FF6600">○</font><br>
  臨鏡舞鸞離照。倚箏飛雁辭行。<br>
  ⊙●◎○⊙●　◎○⊙●○<font color="#FF6600">○</font><br>
  墜鞭人意自淒涼。淚眼回腸。斷雲殘雨當年事。到如今、幾度難忘。<br>
  ◎○○●●○<font color="#FF6600">○</font>　●●○<font color="#FF6600">○</font>　◎○⊙●○○●　◎○⊙　◎●○<font color="#FF6600">○</font><br>
  兩袖曉風花陌。一簾夜月蘭堂。<br>
  ◎●◎○⊙●　◎○○●○<font color="#FF6600">○</font></p>
<p>此調以此詞及吳詞為正體，若趙詞、康詞之減字，皆變格也。此詞前後段第二句各四字，宋周紫芝、趙師俠、曹冠、謝懋、陸游、高觀國、史達祖、韓淲、李肩吾、趙聞禮諸詞，與此同。按，晏詞別首，前段起句〔心心念念憶相逢〕，上念字仄聲；曹詞，第三句〔澄江金鬥平波面〕，澄字、金字俱平聲；高詞，第四句〔長橋愛花柳多情〕，長字平聲，愛字仄聲；晏詞，第五句〔卻似桃源失路〕，失字仄聲；高詞，後段第四句〔濃歡寄、桃葉桃根〕，濃字平聲，寄字仄聲；晏詞，第五句〔若是初心未改〕，未字仄聲。譜內可平可仄據此，餘參所採諸詞。</p>
<p>又一體　雙調七十二字，前後段各六句，四平韻</p>
<p>趙彥端<br>
  傳聞天上有星榆。歷歷誰居。淡煙暮擁紅雲暖。春寒乍有還無。<br>
  ○○○●●○<font color="#FF6600">○</font>　●●○<font color="#FF6600">○</font>　●○●●○○●　○○●●○<font color="#FF6600">○</font><br>
  作態似深仍淺。多情要密還疏。<br>
  ●●●○○●　○○●●○<font color="#FF6600">○</font><br>
  移樽環坐足相娛。醉影憑扶。江南歸到雖憐晚。猶勝不見踟躇。<br>
  ○○○●●○<font color="#FF6600">○</font>　●●○<font color="#FF6600">○</font>　○○○●○○●　○○●●○<font color="#FF6600">○</font><br>
  盡拌綠陰青子。憑肩攜手如初。<br>
  ●●●○○●　○○○●○<font color="#FF6600">○</font></p>
<p>此詞前後段第四句，校晏詞各減一字，宋人僅見此體。</p>
<p>又一體　雙調七十三字，前後段各六句，四平韻</p>
<p>康與之<br>
  一宵風雨送春歸。綠暗紅稀。畫樓整日無人到。與誰同撚花枝。<br>
  ●○○●●○<font color="#FF6600">○</font>　●●○<font color="#FF6600">○</font>　●○●●○○●　●○○●○<font color="#FF6600">○</font><br>
  門外薔薇開也。枝頭梅子酸時。<br>
  ○●○○○●　○○○●○<font color="#FF6600">○</font><br>
  玉人應是數歸期。翠斂愁眉。塞鴻不到雙魚遠。歎樓前、流水難西。<br>
  ●○○●●○<font color="#FF6600">○</font>　●●○<font color="#FF6600">○</font>　●○●●○○●　●○○　○●○<font color="#FF6600">○</font><br>
  新恨欲題紅葉。東風滿院花飛。<br>
  ○●●○○●　○○●●○<font color="#FF6600">○</font></p>
<p>此詞後段第四句七字，疑前段〔與誰同撚〕句脫去一字，因宋《花庵詞選》所載，採以備體。</p>
<p>又一體　雙調七十六字，前後段各六句，四平韻</p>
<p>吳文英<br>
  畫船簾密不藏香。飛作楚雲狂。傍懷半捲金爐燼。怕暖消、春日朝陽。<br>
  ●○○●●○<font color="#FF6600">○</font>　○●●○<font color="#FF6600">○</font>　●○●●○○●　●●○　○●○<font color="#FF6600">○</font><br>
  清馥晴熏殘醉。斷煙無限思量。<br>
  ○●○○○●　●○○●○<font color="#FF6600">○</font><br>
  憑欄心事隔垂楊。樓燕鎖幽妝。梅花偏惱多情月。慰溪橋、流水昏黃。<br>
  ○○○●●○<font color="#FF6600">○</font>　○●●○<font color="#FF6600">○</font>　○○○●○○●　●○○　○●○<font color="#FF6600">○</font><br>
  哀曲霜鴻淒斷。夢魂寒蝶悠颺。<br>
  ○●○○○●　●○○●○<font color="#FF6600">○</font></p>
<p>此詞前後段第二句俱五字，宋於國寶、蔣捷、周密、張炎，元張翥詞，皆與此同，惟候寘詞，作上一下四句法，稍異，因字數與吳詞同，注明不另錄。<br>
  <br>
  ▲吳文英詞，清馥晴熏殘醉句，戈氏云晴當作暗 <br>
</p>
</body>
</html>
