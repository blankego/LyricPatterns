<html>
<head>
<title>惜黃花</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>惜黃花</b></font></div>
<p>調見《梅溪詞》，《金詞》注：仙呂調。</p>
<p>雙調七十字，前後段各七句，五仄韻</p>
<p>史達祖<br>
  涵秋寒渚。染霜丹樹。尚依稀。是來時、夢中行路。時節正思家。遠道仍懷古。<br>
  ⊙○⊙<font color="#FF6600">●</font>　◎○○<font color="#FF6600">●</font>　●○○　●○○　●○○<font color="#FF6600">●</font>　○●◎○⊙　◎●○○<font color="#FF6600">●</font><br>
  更對著、滿城風雨。<br>
  ●◎●　●○○<font color="#FF6600">●</font><br>
  黃花無數。碧雲欲暮。美人兮。美人兮、未知何處。獨自捲簾櫳。誰為開樽俎。<br>
  ○○○<font color="#FF6600">●</font>　◎○◎<font color="#FF6600">●</font>　●○○　●○○　●○○<font color="#FF6600">●</font>　●●◎○⊙　⊙●○○<font color="#FF6600">●</font><br>
  恨不得、馭風歸去。<br>
  ●◎●　●○○<font color="#FF6600">●</font></p>
<p>宋、元人罕填此詞，故此詞可平可仄，即參許詞句法同者。</p>
<p>又一體　雙調七十字，前段八句五仄韻，後段八句四仄韻</p>
<p>許沖元<br>
  雁聲晚斷。寒霄雲捲。正一枝開。風前看。月下見。花占千花上。香笑千香淺。<br>
  ●○●<font color="#FF6600">●</font>　○○○<font color="#FF6600">●</font>　●●○○　○○●　●●<font color="#FF6600">●</font>　○●○○●　○●○○<font color="#FF6600">●</font><br>
  化工與、最先裁剪。<br>
  ●○●　●○○<font color="#FF6600">●</font><br>
  誰把瑤林。閑拋江岸。恁素英濃。芳心細。意何限。不恨宮妝色。不怨吹羌管。<br>
  ○●○○　○○○<font color="#FF6600">●</font>　●●○○　○○●　●○<font color="#FF6600">●</font>　●●○○●　●●○○<font color="#FF6600">●</font><br>
  恨天遠、恨春來晚。<br>
  ●○●　●○○<font color="#FF6600">●</font></p>
<p>此亦史詞體，惟換頭句不押韻，前後段第三句四字、第五句三字異。《花草粹編》後段起句〔誰把瑤林秀〕，多一字，今從《梅苑》本。<br>
</p>
</body>
</html>
