<html>
<head>
<title>安平樂慢</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>安平樂慢</b></font></div>
<p>調見萬俟詠《大聲集》。</p>
<p>雙調一百三字，前段十一句五平韻，後段九句四平韻</p>
<p>萬俟詠<br>
  瑞日初遲。緒風乍暖。千花百草爭香。瑤池路穩。閬苑春深。雲樹水殿相望。<br>
  ●●○○　●○●●　○○●●○<font color="#FF6600">○</font>　○○●●　●●○○　○◎◎●○<font color="#FF6600">○</font><br>
  柳曲沙平。看塵隨青蓋。絮惹紅妝。賣酒綠陰傍。無人不醉春光。<br>
  ●●○○　●○○○●　●●○<font color="#FF6600">○</font>　●●○○<font color="#FF6600">○</font>　○○●●○<font color="#FF6600">○</font><br>
  有十里笙歌。萬家羅綺。身世疑在仙鄉。行樂知無禁。五侯半隱少年場。<br>
  ●◎●○○　●○○●　○●○●○<font color="#FF6600">○</font>　○◎○○●　●○○●●○<font color="#FF6600">○</font><br>
  舞妙歌妍。空妒得、鶯嬌燕忙。念芳菲、都來幾日。不堪風雨疏狂。<br>
  ●●○○　⊙●●　○○●<font color="#FF6600">○</font>　●○○　⊙○●●　◎○○●○<font color="#FF6600">○</font></p>
<p>此調只有萬俟詞、曹詞二首，故此詞可平可仄，悉參曹詞。</p>
<p>又一體　雙調一百四字，前段十一句五平韻，後段十句四平韻</p>
<p>曹勳<br>
  聖德如堯。聖心似舜。欣逢出震昌期。中興繼體。撫有寰瀛。三陽方是炎曦。<br>
  ●●○○　●○●●　○○●●○<font color="#FF6600">○</font>　○○●●　●●○○　○○○●○<font color="#FF6600">○</font><br>
  萬國朝元。奉崇嚴宸扆。咫尺天威。瑞色滿三墀。漸嵩呼、均慶彤闈。<br>
  ●●○○　●○○○●　●●○<font color="#FF6600">○</font>　●●●○<font color="#FF6600">○</font>　●○○　○●○<font color="#FF6600">○</font><br>
  正金屋妝成。翠紅圍繞。香靄高散狻猊。東朝移琱輦。與坤儀、同奉瑤卮。<br>
  ●○●○○　●○○●　○●○●○<font color="#FF6600">○</font>　○○○○●　●○○　○●○<font color="#FF6600">○</font><br>
  闔殿花明。億萬載、咸歌壽祺。視天民。永祈寶曆。垂衣端拱無為。<br>
  ●●○○　●●●　○○●<font color="#FF6600">○</font>　●○○　●○●●　○○○●○<font color="#FF6600">○</font></p>
<p>此與萬俟詞同，惟前段結句，校萬俟詞添一字，後段第五句，作上三下四句法異。</p>
</body>
</html>
