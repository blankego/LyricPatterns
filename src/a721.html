<html>
<head>
<title>合歡帶</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>合歡帶</b></font></div>
<p>《樂章集》注：林鐘商。</p>
<p>雙調一百五字，前段九句五平韻，後段十句四平韻</p>
<p>柳永<br>
  身材兒、早是妖嬈。算風措、實難描。一個肌膚渾似玉。更都來、占了千嬌。<br>
  ○○○　●●○<font color="#FF6600">○</font>　●○●　●○<font color="#FF6600">○</font>　●●○○○●●　●○○　●●○<font color="#FF6600">○</font><br>
  妍歌豔舞。鶯慚巧舌。柳妒纖腰。自相逢、便覺韓娥價減。飛燕聲銷。<br>
  ○○●●　○○●●　●●○<font color="#FF6600">○</font>　●○○　●●○○●●　○●○<font color="#FF6600">○</font><br>
  桃花零落。溪水潺湲。重尋仙境非遙。莫道千金酬一笑。便明珠、萬斛須邀。<br>
  ○○○●　○●○○　○○○●○<font color="#FF6600">○</font>　●●○○○●●　●○○　●●○<font color="#FF6600">○</font><br>
  檀郎幸有。淩雲詞賦。擲果風標。況當年、便好相攜。鳳樓深處吹簫。<br>
  ○○●●　○○⊙●　◎●○<font color="#FF6600">○</font>　●○○　●◎○○　●○○●○<font color="#FF6600">○</font></p>
<p>此調只有柳詞及杜詞兩體，其平仄亦不甚異同。</p>
<p>又一體　雙調一百五字，前後段各九句，五平韻</p>
<p>杜安世<br>
  樓臺高下玲瓏。鬥芳樹、綠陰濃。芍藥孤棲香豔晚。見櫻桃、萬顆初紅。<br>
  ○○○●○<font color="#FF6600">○</font>　●○●　●○<font color="#FF6600">○</font>　●●○○○●●　●○○　●●○<font color="#FF6600">○</font><br>
  巢喧乳燕。珠簾縷曳。滿戶香風。罩紗幃、象床屏枕。晝眠才是朦朧。<br>
  ○○●●　○○●●　●●○<font color="#FF6600">○</font>　●○○　●○○●　●○○●○<font color="#FF6600">○</font><br>
  起來無語更兼慵。念分明、往事成空。被你厭厭牽繫我。怪纖腰、繡帶寬鬆。<br>
  ●○○●●○<font color="#FF6600">○</font>　●○○　●●○<font color="#FF6600">○</font>　●●○○○●●　●○○　●●○<font color="#FF6600">○</font><br>
  春來早是。分飛兩處。長恨西東。到如今、扇移明月。簟鋪寒浪與誰同。<br>
  ○○●●　○○●●　○●○<font color="#FF6600">○</font>　●○○　●○○●　●○○●●○<font color="#FF6600">○</font></p>
<p>此詞與柳詞校，前段起句減一字、作六字句，結作七字一句、六字一句，後段第一、二句減一字，作七字一句、押韻，第三句添一字、作七字句，結添一字作七字句異。<br>
</p>
</body>
</html>
