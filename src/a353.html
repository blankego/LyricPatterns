<html>
<head>
<title>勝勝令</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>勝勝令</b></font></div>
<p>俞克成詞，名《聲聲令》。</p>
<p>雙調六十六字，前段七句四平韻，後段八句四平韻</p>
<p>曹勳<br>
  梅風吹粉。柳影搖金。漸看春意入芳林。<br>
  ○○⊙●　◎●○<font color="#FF6600">○</font>　●○○●●○<font color="#FF6600">○</font><br>
  波明草嫩。據征鞍。晚煙沈。向野館、愁緒怎禁。<br>
  ○○●●　●○⊙　●○<font color="#FF6600">○</font>　●●◎　○●●<font color="#FF6600">○</font><br>
  過了燒燈。醉別院。阻同尋。瑣窗還是冷瑤琴。<br>
  ◎●○○　◎●●　●○<font color="#FF6600">○</font>　●○○●●○<font color="#FF6600">○</font><br>
  燈花謝也。擁春寒。掩閑衾。念翠屏、應倚夜深。<br>
  ○○●●　●○○　●○<font color="#FF6600">○</font>　●●○　⊙●●<font color="#FF6600">○</font></p>
<p>此與俞詞俱用閉口韻，想是音律所寓，惜無可考，故譜內可平可仄，悉參俞詞。</p>
<p>又一體　雙調六十六字，前段七句四平韻，後段八句六平韻</p>
<p>俞克成<br>
  簾移碎影。香褪衣襟。舊家庭院嫩苔侵。<br>
  ○○●●　○●○<font color="#FF6600">○</font>　●○○●●○<font color="#FF6600">○</font><br>
  東風過盡。暮雲鎖。綠窗深。怕對人、閑枕剩衾。<br>
  ○○●●　●○●　●○<font color="#FF6600">○</font>　●●○　○●●<font color="#FF6600">○</font><br>
  樓底輕陰。春信斷。怯登臨。斷腸魂夢兩沈沈。花飛水遠。便從今。<br>
  ○●○<font color="#FF6600">○</font>　○●●　●○<font color="#FF6600">○</font>　●○○●●○<font color="#FF6600">○</font>　○○●●　●○<font color="#FF6600">○</font><br>
  莫追尋。又怎禁、驀地上心。<br>
  ●○<font color="#FF6600">○</font>　●●○　●●●<font color="#FF6600">○</font></p>
<p>此與曹詞同，惟後段起句及第六句俱用韻異。</p>
</body>
</html>
