<html>
<head>
<title>採蓮令</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>採蓮令</b></font></div>
<p>按，《宋史‧樂志》，曲宴遊幸，教坊所奏十八調曲，九日雙調《採蓮》，今柳永《樂章集》有之，亦注雙調。《碧雞漫志》：夾鐘商，俗呼雙調。</p>
<p>雙調九十一字，前後段各八句，四仄韻</p>
<p>柳永<br>
  月華收。雲淡霜天曙。西征客、此時情苦。翠娥執手送臨岐。軋軋開朱戶。<br>
  ●○○　○●○○<font color="#FF6600">●</font>　○○●　●○○<font color="#FF6600">●</font>　●○●●●○○　●●○○<font color="#FF6600">●</font><br>
  千嬌面、盈盈佇立。無言有淚。斷腸爭忍回顧。<br>
  ○○●　○○●●　○○●●　●○○●○<font color="#FF6600">●</font><br>
  一葉蘭舟。便恁急槳淩波去。貪行色、豈知離緒。萬般方寸。<br>
  ●●○○　●●●●○○<font color="#FF6600">●</font>　○○●　●○○<font color="#FF6600">●</font>　●○○●<br>
  但飲恨、脈脈同誰語。更回首、重城不見。寒江天外。隱隱兩行煙樹。<br>
  ●●●　●●○○<font color="#FF6600">●</font>　●○●　○○●●　○○○●　●●●○○<font color="#FF6600">●</font></p>
<p>此調只此一詞，無別首可校。</p>
</body>
</html>
