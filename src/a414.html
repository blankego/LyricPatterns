<html>
<head>
<title>a418</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>陽關引</b></font></div>
<p>此調始自宋寇準詞，本檃括王維《陽關曲》而作，故名。晁補之詞名《古陽關》。</p>
<p>雙調七十八字，前段八句五仄韻，後段八句四仄韻</p>
<p>寇準<br>
  塞草煙光闊。渭水波聲咽。春朝雨霽。輕塵斂。征鞍發。<br>
  ●●○○<font color="#FF6600">●</font>　●●○○<font color="#FF6600">●</font>　○○●●　○○●　○○<font color="#FF6600">●</font><br>
  指青青楊柳。又是輕攀折。動黯然、知有後會甚時節。<br>
  ●○○⊙●　●●○○<font color="#FF6600">●</font>　●●○　○◎●●●○<font color="#FF6600">●</font><br>
  更盡一杯酒。歌一闋。歎人生裏。難歡聚。易離別。<br>
  ◎●◎○●　○●<font color="#FF6600">●</font>　●○○●　○○●　●○<font color="#FF6600">●</font><br>
  且莫辭沈醉。聽取陽關徹。念故人、千里自此共明月。<br>
  ●●○⊙●　●●○○<font color="#FF6600">●</font>　●●○　○◎●●●○<font color="#FF6600">●</font></p>
<p>此調只有寇準及晁補之詞，故此詞可平可仄，悉校晁詞。前後段第六句，俱上一下四句法，兩詞並同。按，晁詞，前段第六句〔卷書幃寂靜〕，寂字仄聲；結句〔重感歎，中秋數日又圓月〕，秋字平聲；後段第一旬〔沙嘴檣竿上〕，沙字、檣字俱平聲；第六句〔且莫教皓月〕，皓字仄聲；結句〔問幾時，清樽夜景共佳節〕，樽字平聲，譜內平仄據此。<br>
</p>
</body>
</html>
