<html>
<head>
<title>宣清</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>宣清</b></font></div>
<p>柳永《樂章集》注：林鐘宮。</p>
<p>雙調一百十五字，前段十一句四仄韻，後段十二句五仄韻</p>
<p>柳永<br>
  殘月朦朧。小宴闌珊。歸來輕寒凜凜。<br>
  ○●○○　●●○○　○○○○●<font color="#FF6600">●</font><br>
  背銀釭、孤館乍眠。擁重衾、醉魂猶噤。<br>
  ●○○　○●●○　●○○　●○○<font color="#FF6600">●</font><br>
  永漏頻傳。前歡已去。離愁一枕。暗尋思。舊追遊。神京風物如錦。<br>
  ●●○○　○○●●　○○●<font color="#FF6600">●</font>　●○○　●○○　○○○●○<font color="#FF6600">●</font><br>
  念擲果朋儕。絕纓宴會。當時曾痛飲。<br>
  ●●●○○　●○●●　○○○●<font color="#FF6600">●</font><br>
  命舞燕翩翻。歌珠貫串。向玳筵前。儘是神仙流品。至更闌、疏狂轉甚。<br>
  ●○●○○　○○●●　●●○○　●●○○○<font color="#FF6600">●</font>　●○○　○○●<font color="#FF6600">●</font><br>
  更相將、鳳幃鴛寢。玉釵橫處。任散盡高陽。這歡娛、甚時重恁。<br>
  ●○○　●○○<font color="#FF6600">●</font>　●○○●　●●●○○　●○○　●○○<font color="#FF6600">●</font></p>
<p>汲古閣刻此詞，後段脫〔歌珠貫串〕至〔更相將〕二十四字，今從《花草粹編》增定。此調祗有此詞，無別詞可校。</p>
</body>
</html>
