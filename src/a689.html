<html>
<head>
<title>湘江靜</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>湘江靜</b></font></div>
<p>調見《樂府雅詞》，一名《瀟湘靜》。</p>
<p>雙調一百三字，前段十句五仄韻，後段十一句五仄韻</p>
<p>史達祖<br>
  暮草堆青雲浸浦。記匆匆、倦篙曾駐。漁榔四起。沙鷗未落。怕愁沾詩句。<br>
  ⊙◎○⊙○◎<font color="#FF6600">●</font>　●○⊙　●○○<font color="#FF6600">●</font>　○○●●　⊙○●●　●○○○<font color="#FF6600">●</font><br>
  碧袖一聲歌。石城怨、西風隨去。滄波蕩晚。菰蒲弄秋。還重到、斷魂處。<br>
  ◎●●○○　◎○●　○○○<font color="#FF6600">●</font>　○○●●　○○●⊙　○⊙●　●○<font color="#FF6600">●</font><br>
  酒易醒。思正苦。想空山、桂香懸樹。三年夢冷。孤吟意短。屢煙鐘津鼓。<br>
  ●●○　○●<font color="#FF6600">●</font>　●○○　●○○<font color="#FF6600">●</font>　○○●●　○○●●　●○○○<font color="#FF6600">●</font><br>
  屐齒厭登臨。移橙後、幾番涼雨。潘郎漸老。風流頓減。閒居未賦。<br>
  ◎●●○○　○○●　●○○<font color="#FF6600">●</font>　○○●●　○○●●　○○●<font color="#FF6600">●</font></p>
<p>此調史詞外，只有無名氏詞，故此詞可平可仄，悉參之。但無名氏詞，後段第五句〔白〕字入聲，第七句〔莫〕字入聲，俱以入作平，不注可仄。</p>
<p>又一體　雙調一百三字，前段十句五仄韻，後段十句四仄韻</p>
<p>《雅詞拾遺》無名氏<br>
  珠簾微捲香風逗。正明月、乍圓時候。金盤露冷。玉爐篆燼。漸紅鱗生酒。<br>
  ●○○●○○<font color="#FF6600">●</font>　●○●　●○○<font color="#FF6600">●</font>　○○●●　●○●●　●○○○<font color="#FF6600">●</font><br>
  嬌唱倚繁弦。瓊枝碎、輕回雲袖。風台焰短。銅壺漏永。人欲醉、夜如晝。<br>
  ○●●○○　○○●　○○○<font color="#FF6600">●</font>　○○●●　○○●●　○●●　●○<font color="#FF6600">●</font><br>
  因念流年迅景。被浮名、暗孤歡偶。人生大抵。離多會少。便相將白首。<br>
  ○●○○●●　●○○　●○○<font color="#FF6600">●</font>　○○●●　○○●●　●○○●<font color="#FF6600">●</font><br>
  何似猛尋芳。都莫問、積金過斗。歌闌宴闋。雲窗鳳枕。釵橫麝透。<br>
  ○●●○○　○●●　●○○<font color="#FF6600">●</font>　○○●●　○○●●　○○●<font color="#FF6600">●</font></p>
<p>此與史詞同，惟換頭作六字一句，又不押韻異。</p>
</body>
</html>
