<html>
<head>
<title>淡黃柳</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>淡黃柳</b></font></div>
<p>姜夔自度曲，《白石集》注：正平調。</p>
<p>雙調六十五字，前段五句五仄韻，後段七句五仄韻</p>
<p>姜夔<br>
  空城畫角。吹入垂楊陌。馬上單衣寒惻惻。看盡鵝黃嫩綠。都是江南舊相識。<br>
  ⊙○●<font color="#FF6600">●</font>　○●○○<font color="#FF6600">●</font>　●●○○○●<font color="#FF6600">●</font>　●●○○◎<font color="#FF6600">●</font>　○●○○●○<font color="#FF6600">●</font><br>
  正岑寂。明朝又寒食。強攜酒、小橋宅。怕梨花、落盡成秋色。<br>
  ●○<font color="#FF6600">●</font>　○○●○<font color="#FF6600">●</font>　◎⊙●　●○<font color="#FF6600">●</font>　●○○　●●○○<font color="#FF6600">●</font><br>
  燕燕飛來。問春何在。唯有池塘自碧。<br>
  ●●○○　●○○●　○●○○●<font color="#FF6600">●</font></p>
<p>〔正岑寂〕三字，《詞律》移作前段結句，查張炎、王沂孫詞，俱屬換頭，今改正。此詞可平可仄，即參下張、王二詞。</p>
<p>又一體　雙調六十五字，前段五句五仄韻，後段七句四仄韻</p>
<p>張炎<br>
  楚腰一撚。羞剪青絲結。力未勝春嬌怯怯。暗託鶯聲細說。愁蹙眉心鬥雙葉。<br>
  ●○●<font color="#FF6600">●</font>　○●○○<font color="#FF6600">●</font>　●●○○○●<font color="#FF6600">●</font>　●●○○●<font color="#FF6600">●</font>　○●○○●○<font color="#FF6600">●</font><br>
  正情切。柔條未堪折。應不解、管離別。<br>
  ●○<font color="#FF6600">●</font>　○○●○<font color="#FF6600">●</font>　○●●　●○<font color="#FF6600">●</font><br>
  如今已入東風眼。空望斷章台。馬蹄何處。閑了黃昏淡月。<br>
  ○○●●○○●　○●●○○　●○○●　○●○○●<font color="#FF6600">●</font></p>
<p>此與姜詞同，惟後段第四句少一字、不押韻，第五句多一字異。按，此詞後段第四句，本不用韻，或改〔眼〕字作〔睫〕字者非。</p>
<p>又一體　雙調六十五字，前段五句四仄韻，後段七句四仄韻</p>
<p>王沂孫<br>
  花邊短笛。初結孤山約。雨悄風輕寒漠漠。翠鏡秦鬟釵別。同折幽芳怨搖落。<br>
  ○○●<font color="#FF6600">●</font>　○●○○<font color="#FF6600">●</font>　●●○○○●<font color="#FF6600">●</font>　●●○○○●　○●○○●○<font color="#FF6600">●</font><br>
  素裳薄。重拈舊紅萼。歎攜手、轉離索。<br>
  ●○<font color="#FF6600">●</font>　○○●○<font color="#FF6600">●</font>　●○●　●○<font color="#FF6600">●</font><br>
  料青禽、一夢春無幾。後夜相思。素蟾低照。誰掃花陰共酌。<br>
  ●○○　●●○○●　●●○○　●○○●　○●○○●<font color="#FF6600">●</font></p>
<p>此亦與姜詞同，惟前後段第四句不用韻異。或引《古今通韻》〔藥〕可通〔屑〕，疑〔別〕字為韻，非也。按，《通韻》〔藥〕之通〔錫〕，則引毛詩〔左手執籥，右手秉翟〕；〔覺〕之通〔職〕，則引毛詩〔食我場藿，以永今夕〕；〔沃〕之通〔陌〕，則引毛詩〔不敢不局，不敢不眷〕。蓋以〔屋、沃、覺、藥、陌、錫、職〕，即〔東、冬、江、陽、庚、青、蒸〕之入聲，平聲七韻宮音可通，則入聲七韻亦可通也。故此詞〔笛〕字，姜詞〔角〕字、〔綠〕字，可以注韻。若以〔藥〕通〔屑〕，則罕有此例。<br>
</p>
</body>
</html>
