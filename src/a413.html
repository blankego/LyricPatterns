<html>
<head>
<title>a417</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>離亭宴</b></font> 
</div>
<p>調始張先，因詞中有〔隨處是離亭別宴〕句，取以為名。</p>
<p>雙調七十七字，前後段各六句，五仄韻</p>
<p>張先<br>
  捧黃封詔卷。隨處是、離亭別宴。紅翠成輪歌未遍。<br>
  ●○○●<font color="#FF6600">●</font>　○●●　○○●<font color="#FF6600">●</font>　○●○○○●<font color="#FF6600">●</font><br>
  早已恨、野橋風便。此去濟南非久。惟有鳳池鸞殿。<br>
  ●●●　●○○<font color="#FF6600">●</font>　●●●○○●　○●●○○<font color="#FF6600">●</font><br>
  三月花飛幾片。又減卻、芳菲過半。千里恩深雲海淺。<br>
  ○●○○●<font color="#FF6600">●</font>　●●●　○○●<font color="#FF6600">●</font>　○●○○○●<font color="#FF6600">●</font><br>
  民愛比、春流不斷。更上玉樓西望。雁與征帆俱遠。<br>
  ○●●　○○●<font color="#FF6600">●</font>　●●●○○●　●●○○○<font color="#FF6600">●</font></p>
<p>坊本，此詞後段第五、六句〔更上玉樓西，歸雁與征帆俱遠〕，與前段句讀參差，今照《蕉雪堂詞譜》校定。此詞前後段第二句俱七字，第五句俱六字，無別首宋詞可校，故可平可仄，悉注張昇詞下。</p>
<p>又一體　雙調七十二字，前後段各六句，四仄韻</p>
<p>張昇<br>
  一帶江山如畫。風物向秋瀟灑。水浸碧天何處斷。翠色冷光相射。<br>
  ◎●○○⊙<font color="#FF6600">●</font>　○◎●○○<font color="#FF6600">●</font>　◎●◎○○◎●　●●◎○○<font color="#FF6600">●</font><br>
  蓼岸荻花洲。隱映竹籬茅舍。<br>
  ●●●○○　◎◎●○○<font color="#FF6600">●</font><br>
  天際客帆高掛。門外酒旗低亞。多少六朝興廢事。盡入漁樵閒話。<br>
  ○●◎○○<font color="#FF6600">●</font>　⊙◎●○○<font color="#FF6600">●</font>　⊙●◎○○◎●　●●○○○<font color="#FF6600">●</font><br>
  悵望倚危欄。紅日無言西下。<br>
  ●●●○○　○◎⊙○○<font color="#FF6600">●</font></p>
<p>此校張先詞，前段起句添一字，前後段第二句、第四、五句各減一字異。晁補之〔憶向吳興〕詞，黃庭堅〔十載樽前〕詞，正與此同，惟晁詞別首，前後段第二句〔章台墜鞭年少〕、〔香爐紫霄簪小〕，兩結句〔悲歌楚狂同調〕、〔楓林子規啼曉〕，俱作平平仄平平仄，與此小異。又按，晁詞，前段起句〔憶向吳興假守〕，假字仄聲，又〔丹府黃香堪笑〕，丹字平聲；第三句〔儀鳳橋邊蘭舟過〕，儀字、橋字、舟字俱平聲；第四句〔映水雕甍華牖〕，雕字平聲；後段起句〔攜手松亭難又〕，松字平聲；第三句〔人去江山長依舊〕，江字、依字俱平聲；又，黃詞，後段第二句〔試看庾樓人小〕，試字仄聲；第三句〔短艇絕江空悵望〕，短字仄聲。譜內可平可仄據此。<br>
</p>
</body>
</html>
