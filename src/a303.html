<html>
<head>
<title>冉冉雲</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>冉冉雲</b></font></div>
<p>韓淲詞，有〔倚遍欄杆弄花雨〕句，更名《弄花雨》。</p>
<p>雙調五十九字，前後段各四句，四仄韻</p>
<p>盧炳<br>
  雨洗千紅又春曉。留牡丹、倚欄初綻。<br>
  ●●○○●○<font color="#FF6600">●</font>　⊙◎○　●○○<font color="#FF6600">●</font><br>
  嬌婭奼、偏賦精神君看。算費盡、工夫點染。<br>
  ○●●　⊙●○○○<font color="#FF6600">●</font>　●●●　○○●<font color="#FF6600">●</font><br>
  帶露天香最清遠。太真妃、曉妝體段。<br>
  ●◎○⊙◎○<font color="#FF6600">●</font>　●○○　●○◎<font color="#FF6600">●</font><br>
  拼對花、滿把流霞頻勸。怕逐東風零亂。<br>
  ○●⊙　●●○○○<font color="#FF6600">●</font>　◎●○○⊙<font color="#FF6600">●</font></p>
<p>宋詞惟韓淲一首可校，故平仄悉參之。</p>
<p>又一體　雙調五十九字，前段四句三仄韻，後段四句四仄韻</p>
<p>韓淲<br>
  倚遍欄杆弄花雨。捲朱簾、草迷芳樹。<br>
  ●●○○●○<font color="#FF6600">●</font>　●○○　●○○<font color="#FF6600">●</font><br>
  山崦裏、幾許雲煙來往。畫不就、人家院宇。<br>
  ○●●　●●○○○●　●●●　○○●<font color="#FF6600">●</font><br>
  社寒樑燕呢喃舞。小桃紅、海棠初吐。<br>
  ●○○●○○<font color="#FF6600">●</font>　●○○　●○○<font color="#FF6600">●</font><br>
  誰通道、午枕醒時情緒。閑整春衫自語。<br>
  ○●●　●●○○○<font color="#FF6600">●</font>　○●○○●<font color="#FF6600">●</font></p>
<p>此與盧詞同，惟前段第三句不用韻異。或云，往字改去字即韻，然《澗泉集》原本如此，仍之。</p>
</body>
</html>
