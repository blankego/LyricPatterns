<html>
<head>
<title>踏歌</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>踏歌</b></font></div>
<p>調見《太平樵唱》詞，又見《梅苑群賢詞》，與唐人小令《踏歌行》不同。</p>
<p>三段八十三字，前兩段各四句四仄韻，後一段六句四仄韻</p>
<p>朱敦儒<br>
  宴闋。散津亭、鼓吹扁舟發。離愁黯、隱隱陽關徹。更風愁雨細添淒切。<br>
  ●<font color="#FF6600">●</font>　●○○　●●○○<font color="#FF6600">●</font>　⊙○◎　●●○○<font color="#FF6600">●</font>　●○○●●○○<font color="#FF6600">●</font><br>
  恨結。歎良朋、雅聚輕離缺。一年幾、把酒對花月。便山遙水遠分吳越。<br>
  ●<font color="#FF6600">●</font>　●⊙○　◎●○○<font color="#FF6600">●</font>　◎○●　●●◎○<font color="#FF6600">●</font>　●⊙○◎●○○<font color="#FF6600">●</font><br>
  書倩燕。夢借蝶。重相見、且把歸期說。<br>
  ○●●　●●<font color="#FF6600">●</font>　○○●　●●○○<font color="#FF6600">●</font><br>
  只愁到他時。彼此萍蹤別。總難如再會時節。<br>
  ◎⊙●○○　●●○○<font color="#FF6600">●</font>　◎⊙○●◎○<font color="#FF6600">●</font></p>
<p>此調只有朱詞及無名氏詞，故譜內可平可仄，悉參下詞。</p>
<p>又一體　三段八十四字，前兩段各四句四仄韻，後一段五句四仄韻</p>
<p>《梅苑》無名氏<br>
  帶雪。向南枝一朵江梅坼。許多時、甚處收香白。占千葩百卉先春色。<br>
  ●<font color="#FF6600">●</font>　●○○●●○○<font color="#FF6600">●</font>　●○○　●●○○<font color="#FF6600">●</font>　●○○●●○○<font color="#FF6600">●</font><br>
  瑩潔。正廣寒宮殿人窺隔。銷魂更、畫角聲聲徹。勝暗香浮動黃昏月。<br>
  ●<font color="#FF6600">●</font>　●●○○●○○<font color="#FF6600">●</font>　○○●　●●○○<font color="#FF6600">●</font>　●●○○●○○<font color="#FF6600">●</font><br>
  最瀟灑處最奇絕。孤標迥、不與群芳列。<br>
  ●○●●●○<font color="#FF6600">●</font>　○○●　●●○○<font color="#FF6600">●</font><br>
  吟賞竟連宵。痛飲無休歇。輸有心牧童偷折。<br>
  ○●●○○　●●○○<font color="#FF6600">●</font>　○●○●○○<font color="#FF6600">●</font></p>
<p>此與朱詞同，惟第三段起二句添一字，作七字一句異。</p>
</body>
</html>
