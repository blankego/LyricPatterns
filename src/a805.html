<html>
<head>
<title>玉抱肚</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>玉抱肚</b></font></div>
<p>調見《逃禪詞》。</p>
<p>雙調一百四十一字，前段九句六仄韻，後段十五句九仄韻</p>
<p>楊無咎<br>
  同行同坐。同攜同臥。正朝朝暮暮同歡。怎知終有拋嚲。<br>
  ○○○<font color="#FF6600">●</font>　○○○<font color="#FF6600">●</font>　●○○●●○○　●○○●○<font color="#FF6600">●</font><br>
  記江皋惜別。那堪被、流水無情送輕舸。有愁萬種。恨未說破。知重見、甚時可。<br>
  ●○○●●　○○●　○●○○●○<font color="#FF6600">●</font>　●○●●　●●●<font color="#FF6600">●</font>　○○●　●○<font color="#FF6600">●</font><br>
  見也渾閑。堪嗟處、山遙水遠。音書也無個。這眉頭、強展依前鎖。<br>
  ●●○○　○○●　○○●●　○○●○<font color="#FF6600">●</font>　●○○　●●○○<font color="#FF6600">●</font><br>
  這淚珠、強拭依前墮。我平生、不識相思。為伊煩惱忒大。<br>
  ●●○　●●○○<font color="#FF6600">●</font>　●○○　●●○○　●○○●●<font color="#FF6600">●</font><br>
  你還知麼。你知後、我也甘心受摧挫。又只恐你。背盟誓、如風過。<br>
  ●○○<font color="#FF6600">●</font>　●○●　●●○○●○<font color="#FF6600">●</font>　●●●●　●○●　○○<font color="#FF6600">●</font><br>
  共別人、忘著我。把揚瀾左蠡、都捲盡。也殺不得、這心頭火。<br>
  ●●○　○●<font color="#FF6600">●</font>　●○○●●　○●●　●●●●　●○○<font color="#FF6600">●</font></p>
<p>此調只有此詞，無別首可校。按，元曲有商調《玉抱肚》，與此不同。汲古閣本，此詞後段第六句〔強拭〕作〔強收〕；第十二句〔如風過〕作〔似風過〕；第十四句〔左〕字下脫一字；第十五句〔也〕字作〔與〕字，今從潛采堂抄本訂正。<br>
</p>
</body>
</html>
