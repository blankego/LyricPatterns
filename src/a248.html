<html>
<head>
<title>金錯刀</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>金錯刀</b></font></div>
<p>漢張衡詩：〔美人贈我金錯刀〕，調名本此。此調見《花草粹編》，一旬《醉瑤瑟》，葉李押仄韻詞，名《君來路》。</p>
<p>雙調五十四字，前後段各五句，三平韻</p>
<p>馮延巳<br>
  雙玉斗。百瓊壺。佳人歡飲笑喧呼。麒麟欲畫時難偶。鷗鷺何猜興不孤。<br>
  ⊙◎◎　●○<font color="#FF6600">○</font>　○○○●◎○<font color="#FF6600">○</font>　⊙○●●○○●　○●○○●●<font color="#FF6600">○</font><br>
  歌婉轉。醉模糊。高燒銀燭臥流蘇。只銷幾覺懵騰睡。身外功名任有無。<br>
  ○●●　●○<font color="#FF6600">○</font>　○○⊙●◎○<font color="#FF6600">○</font>　◎○◎●○○●　⊙●○○●●<font color="#FF6600">○</font></p>
<p>此詞《陽春集》不載，見《花草粹編》，採以備調。　此詞可平可仄，即參馮詞別首。</p>
<p>又一體　雙調五十四字，前後段各五句，三平韻、一協韻</p>
<p>馮延巳<br>
  日融融。草芊芊。黃鶯求友啼林前。柳條嫋嫋拖金線。花蕊茸茸簇錦毯。<br>
  ●○○　●○<font color="#FF6600">○</font>　○○○●○○<font color="#FF6600">○</font>　●○●●○○<font color="#3333FF">●</font>協○●○○●●<font color="#FF6600">○</font><br>
  鳩逐婦。燕穿簾。狂蜂浪蝶相翩翩。春光堪賞還堪玩。惱殺東風誤少年。<br>
  ○●●　●○<font color="#FF6600">○</font>　○○●●○○<font color="#FF6600">○</font>　○○○●○○<font color="#3333FF">●</font>協●●○○●●<font color="#FF6600">○</font></p>
<p>此即〔雙玉斗〕詞體，惟前後段第四句，各協一仄韻異。</p>
<p>又一體　雙調五十四字，前後段各五句三仄韻、一疊韻</p>
<p>葉李<br>
  余歸路。君來路。天理昭昭胡不悟。公田關子竟何如。子細思量真自誤。<br>
  ○○<font color="#FF6600">●</font>　○○<font color="#FF6600">●</font>疊○●○○○●<font color="#FF6600">●</font>　○○○●●○○　●●○○○●<font color="#FF6600">●</font><br>
  雷州戶。崖州戶。人生會有相逢處。客中邂逅乏蒸羊。聊增一篇長短句。<br>
  ○○<font color="#FF6600">●</font>　○○<font color="#FF6600">●</font>疊○○●●○○<font color="#FF6600">●</font>　●○●●●○○　○●●●○○<font color="#FF6600">●</font></p>
<p>此與馮詞押平韻者，句讀悉同，惟前後段起句用韻異。</p>
</body>
</html>
