<html>
<head>
<title>慶金枝</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>慶金枝</b></font></div>
<p>《高麗史‧樂志》，名《慶金枝》令。</p>
<p>雙調四十八字，前後段各四句，三平韻</p>
<p>《高麗史‧樂志》無名氏<br>
  莫惜金縷衣。勸君惜、少年時。花開堪折直須折。莫待折空枝。<br>
  ◎◎⊙●<font color="#FF6600">○</font>　●○●　●○<font color="#FF6600">○</font>　○○○●●○●　●●●○<font color="#FF6600">○</font><br>
  一朝杜宇才鳴後。便從此、歇芳菲。有花有酒且開眉。莫待滿頭絲。<br>
  ◎○●●○○●　◎⊙●　●○<font color="#FF6600">○</font>　◎○◎●●○<font color="#FF6600">○</font>　●●●○<font color="#FF6600">○</font></p>
<p>此調三體，每體只有一詞，可平可仄，即以三詞參定。</p>
<p>又一體　雙調五十字，前段四句四平韻，後段四句三平韻</p>
<p>張先<br>
  青螺添遠山。兩嬌靨、笑時圓。抱雲勾雪近燈看。算何處、不堪憐。<br>
  ○○○●<font color="#FF6600">○</font>　●○●　●○<font color="#FF6600">○</font>　●○○●●○<font color="#FF6600">○</font>　●⊙●　●○<font color="#FF6600">○</font><br>
  今生但願無離別。花月下、繡屏前。雙蠶成繭共纏綿。更重結、後生緣。<br>
  ○○●●○○●　○●●　●○<font color="#FF6600">○</font>　○●○●●○<font color="#FF6600">○</font>　●○●　●○<font color="#FF6600">○</font></p>
<p>此詞前後段第三句押韻，兩結句俱六字折腰。</p>
<p>又一體　雙調五十字，前後段各四句，四平韻</p>
<p>《梅苑》無名氏<br>
  新春入舊年。綻梅萼、一枝先。隴頭人待信音傳。算楚岸、未香殘。<br>
  ○○●●<font color="#FF6600">○</font>　●○●　●○<font color="#FF6600">○</font>　●○○●●○<font color="#FF6600">○</font>　●●●　●○<font color="#FF6600">○</font><br>
  小桃風雪憑欄杆。下簾幕、護輕寒。年華永占入芳筵。付樽酒、漸成歡。<br>
  ●○○●●○<font color="#FF6600">○</font>　●○●　●○<font color="#FF6600">○</font>　○○●●●○<font color="#FF6600">○</font>　●○●　●○<font color="#FF6600">○</font></p>
<p>此詞換頭句押韻，餘與張詞同。</p>
</body>
</html>
