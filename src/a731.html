<html>
<head>
<title>秋霽</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>秋霽</b></font></div>
<p>一名《春霽》。按，此調始自胡浩然，賦春晴詞，即名《春霽》；賦秋晴詞，即名《簩霽》。</p>
<p>雙調一百五字，前段十句六仄韻，後段十一句四仄韻</p>
<p>史達祖<br>
  江水蒼蒼。望倦柳愁荷。共感秋色。廢閣先涼。古簾空暮。雁程最嫌風力。<br>
  ⊙●○○　●●●○○　●●○<font color="#FF6600">●</font>　◎●○○　◎○⊙●　◎○●⊙○<font color="#FF6600">●</font><br>
  故園信息。愛渠入眼南山碧。念上國。誰是、膾鱸江漢未歸客。<br>
  ◎○●<font color="#FF6600">●</font>　●○◎●○○<font color="#FF6600">●</font>　●●<font color="#FF6600">●</font>　○●　●○○●●○<font color="#FF6600">●</font><br>
  還又歲晚。瘦骨臨風。夜聞秋聲。吹動岑寂。<br>
  ○◎●●　●●○○　●⊙○○　⊙◎○<font color="#FF6600">●</font><br>
  露蛩悲、清燈冷屋。繙書愁上鬢毛白。<br>
  ●○⊙　○○◎●　○○⊙●●○<font color="#FF6600">●</font><br>
  年少俊遊渾斷得。但可憐處。無奈苒苒魂驚。採香南浦。剪梅煙驛。<br>
  ⊙●●○○●<font color="#FF6600">●</font>　●◎○●　⊙◎●●○○　●⊙○◎　●○○<font color="#FF6600">●</font></p>
<p>此調以此詞為正體，胡浩然詞二首，正與此同。若吳詞之多押一韻，陳詞之少押一韻，曾詞之減字，皆變格也。此詞前段第二句，上一下四句法，例作仄仄仄平平，周密詞〔記芳園載酒〕，與諸家不同；又，第六句例作仄平仄平平仄，胡詞〔妝點上林春色〕、〔遠狀水鄉秋色〕，亦與諸家不同；又，後段第六句，例作平平平仄仄平仄，曾詞〔惟有殘英共寂寞〕，亦與諸家不同；第十句，例作仄平平仄，曾詞〔弄粉吹花〕，亦與諸家不同。譜內概不校注平仄。按，周詞，前段第六句〔依依似舊相識〕，舊字仄聲；第七句〔年華易失〕，年字平聲；後段第三、四句〔轉眼西風，又成陳跡〕，眼字、又字俱仄聲，成字平聲。譜內可平可仄據此，餘參吳、陳、曾三詞。吳詞，後段結句〔水宮六六〕，上六字入聲，以入作平，故不注可仄。</p>
<p>又一體　雙調一百五字，前段十一句六仄韻，後段十一句五仄韻</p>
<p>吳文英<br>
  一水盈盈。漢影隔游塵。淨洗寒綠。秋沐平煙。日回西照。乍驚飲虹天北。<br>
  ●●○○　●●●○○　●●○<font color="#FF6600">●</font>　○●○○　●○○●　●○●○○<font color="#FF6600">●</font><br>
  彩蘭翠馥。錦雲直下花成屋。試縱目。空際醉來。風露跨黃鵠。<br>
  ●○●<font color="#FF6600">●</font>　●○●●○○<font color="#FF6600">●</font>　●●<font color="#FF6600">●</font>　○●●○　○●●○<font color="#FF6600">●</font><br>
  追想縹緲。釣雪松江。恍然煙蓑。秋夢重續。<br>
  ○●●●　●●○○　●○○○　○●○<font color="#FF6600">●</font><br>
  問何如、臨池鱠玉。扁舟空檥洞庭宿。也勝飲湘然楚竹。<br>
  ●○○　○○●<font color="#FF6600">●</font>　○○○●●○<font color="#FF6600">●</font>　●●●○○●<font color="#FF6600">●</font><br>
  夜久人悄。玉妃喚月歸來。掛笙聲裏。水宮六六。<br>
  ●●○●　●○●●○○　●○○●　●○●<font color="#FF6600">●</font></p>
<p>此與史詞同，惟前結作四字一句、五字一句，後段第五句押韻異。</p>
<p>又一體　雙調一百五字，前段十一句五仄韻，後段十一句四仄韻</p>
<p>陳允平<br>
  千頃玻璃。送滿目斜陽。漸下林闃。題葉人歸。採菱舟散。望中水天一色。<br>
  ○●○○　●●●○○　●●○<font color="#FF6600">●</font>　○●○○　●○○●　●○●○●<font color="#FF6600">●</font><br>
  碾空桂魄。玉繩低轉雲無跡。有素鷗。閑伴夜深。呼棹過環碧。<br>
  ●○●<font color="#FF6600">●</font>　●○○●○○<font color="#FF6600">●</font>　●●○　○●●○　○●●○<font color="#FF6600">●</font><br>
  相思萬里。頓隔嬋媛。幾回瑤台。同駐鸞翼。<br>
  ○○●●　●●○○　●○○○　○●○<font color="#FF6600">●</font><br>
  對西風、憑誰問取。人間那得有今夕。應笑廣寒宮殿窄。<br>
  ●○○　○○●●　○○●●●○<font color="#FF6600">●</font>　○●●○○●<font color="#FF6600">●</font><br>
  露冷煙淡。還看數點殘星。兩行新雁。倚樓橫笛。<br>
  ●●○●　○●●●○○　●○○●　●○○<font color="#FF6600">●</font></p>
<p>此亦與史詞同，惟前段第九句不押韻，結句作四字一句、五字一句異。前段第六句，〔一〕字以入作平，譜內不注可仄。</p>
<p>又一體　雙調一百三字，前段十句六仄韻，後段十句四仄韻</p>
<p>曾紆<br>
  木落山明。暮江碧。樓倚太虛寥廓。素手飛觴。釵頭笑取。金英滿浮桑落。<br>
  ●●○○　●○●　○●●○○<font color="#FF6600">●</font>　●●○○　○○●●　○○●○○<font color="#FF6600">●</font><br>
  鬢雲漫約。酒紅拂破香腮薄。細細酌。簾外任教、月轉畫欄角。<br>
  ●○●<font color="#FF6600">●</font>　●○●●○○<font color="#FF6600">●</font>　●●<font color="#FF6600">●</font>　○●●○　●●●○<font color="#FF6600">●</font><br>
  當年快意登臨。異鄉節物。難禁離索。故人遠、淩波何在。惟有殘英共寂寞。<br>
  ○○●●○○　●○●●　○○○<font color="#FF6600">●</font>　●○●　○○○●　○●○○●●<font color="#FF6600">●</font><br>
  愁到斷腸無處著。寄寒香與。憑渠問訊佳時。弄粉吹花。為誰梳掠。<br>
  ○●●○○●<font color="#FF6600">●</font>　●○○●　○○●●○○　●●○○　●○○<font color="#FF6600">●</font></p>
<p>此亦與史詞同，惟前段第二句三字、第三句六字，又後段第一、二句減二字，作六字句異。<br>
</p>
</body>
</html>
