<html>
<head>
<title>雙雙燕</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>雙雙燕</b></font></div>
<p>調見《梅溪集》，詞詠雙燕，即以為名。</p>
<p>雙調九十八字，前段九句五仄韻，後段十句七仄韻</p>
<p>史達祖<br>
  過春社了。度簾幕中間。去年塵冷。差池欲住。試入舊巢相並。<br>
  ●○●●　●○●○○　●○○<font color="#FF6600">●</font>　○○●●　◎●●○○<font color="#FF6600">●</font><br>
  還相雕樑藻井。又軟語、商量不定。飄然快拂花梢。翠尾分開紅影。<br>
  ○●○○●<font color="#FF6600">●</font>　●◎●　○○◎<font color="#FF6600">●</font>　○○●●○○　●●○○○<font color="#FF6600">●</font><br>
  芳徑。芹泥雨潤。愛貼地爭飛。競誇輕俊。紅樓歸晚。看足柳昏花暝。<br>
  ○<font color="#FF6600">●</font>　○○●<font color="#FF6600">●</font>　●●●○○　●○○<font color="#FF6600">●</font>　⊙○○●　●●●○○<font color="#FF6600">●</font><br>
  應是棲香正穩。便忘了、天涯芳信。愁損翠黛雙蛾。日日畫欄獨憑。<br>
  ○●○○●<font color="#FF6600">●</font>　●⊙●　○○○<font color="#FF6600">●</font>　○◎●●⊙○　◎●●○◎<font color="#FF6600">●</font></p>
<p>此詞平仄，參下吳詞，惟前段老二句、後段第三句句法參差，因不校注。</p>
<p>又一體　雙調九十八字，前段九句四仄韻，後段十句七仄韻</p>
<p>吳文英<br>
  小桃謝後。雙雙燕。飛來幾家庭戶。輕煙曉暝。湘水暮雲遙渡。<br>
  ●○●●　○○●　○○●○○<font color="#FF6600">●</font>　○○●●　○●●○○<font color="#FF6600">●</font><br>
  簾外餘寒未捲。共斜入、紅樓深處。相將占得雕樑。似約韶光留住。<br>
  ○●○○●●　●○●　○○○<font color="#FF6600">●</font>　○○●●○○　●●○○○<font color="#FF6600">●</font><br>
  堪舉。翩翩翠羽。楊柳岸。泥香半和梅雨。落花風軟。戲逐亂紅飛舞。<br>
  ○<font color="#FF6600">●</font>　○○●<font color="#FF6600">●</font>　○●●　○○●○○<font color="#FF6600">●</font>　●○○●　●●●○○<font color="#FF6600">●</font><br>
  多少呢喃意緒。盡日向、流鶯分訴。還憐又過短牆。誰會萬千言語。<br>
  ○●○○●<font color="#FF6600">●</font>　●●●　○○○<font color="#FF6600">●</font>　○○●●●○　○●●○○<font color="#FF6600">●</font></p>
<p>此與史詞同，惟前段第二句三字、第三句六字，後段第三句三字、第四句六字異。<br>
</p>
</body>
</html>
