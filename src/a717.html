<html>
<head>
<title>玉連環</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>玉連環</b></font></div>
<p>調見《雲月詞》，與《一落索》別名《玉連環》不同。</p>
<p>雙調一百四字，前段十一句四仄韻，後段十句四仄韻</p>
<p>馮艾子<br>
  謫仙往矣。問當年、飲中儔侶。於今誰在。<br>
  ●○●●　●○○　●○○●　○○○<font color="#FF6600">●</font><br>
  歎沈香醉夢。邊塵日月。流浪錦袍宮帶。<br>
  ●○○●●　○○●●　○●●○○<font color="#FF6600">●</font><br>
  高吟三峽動。舞劍九州隘。玉皇歸覲。半空遺下。詩囊酒佩。<br>
  ○○○●●　●●●○<font color="#FF6600">●</font>　●○○●　●○○●　○○●<font color="#FF6600">●</font><br>
  雲月仰挹清芬。攬虯鬚、尚友風流千載。<br>
  ○●●●○○　●○○　●●○○○<font color="#FF6600">●</font><br>
  算晉宋頹波。羲皇淳俗。都付樽酒一慨。<br>
  ●●●○○　○○○●　○●○●●<font color="#FF6600">●</font><br>
  待相將共躡。向龍肩鯨背。蒼茫極目。海山何處。五雲靉靉。<br>
  ●○○●●　●○○○<font color="#FF6600">●</font>　○○●●　●○○●　●○●<font color="#FF6600">●</font></p>
<p>此馮艾子自度腔，無別首可校，平仄亦從之。</p>
</body>
</html>
