<html>
<head>
<title>三台</title>
<meta http-equiv="Content-Type" content="text/html; charset=utf-8">
</head>
<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>三台</b></font></div>
<p>唐教坊曲名。宋李濟翁《資暇錄》：三台，今之啐酒三十拍促曲。啐，送酒聲也。宋張表臣《珊瑚鉤詩話》：樂部中有促拍催酒，謂之三台。沈括詞，名《開元樂》。因結有〔翠華滿陌東風〕句，名《翠華引》。</p>
<p>單調二十四字，四句兩平韻</p>
<p>王建<br>
  池北池南草綠。殿前殿後花紅。天子千秋萬歲。未央明月清風。<br>
  ○●○○●●　●○●●○<font color="#FF6600">○</font>　○●○○●●　●○○●○<font color="#FF6600">○</font></p>
<p>此亦六言絕句，平仄不拘。按，王建集有宮中三台，江南三台之分，大約如竹枝詞，有蜀中、江南、漁父之目，各隨其所詠之事而名之也。</p>
<p>又一體　單調二十四字，四句三平韻</p>
<p>王建<br>
  樹頭花落花開。道上人去人來。朝愁暮愁即老。百年幾度三台。<br>
  ●○○●○<font color="#FF6600">○</font>　●●○●○<font color="#FF6600">○</font>　○○●○●●　●○●●○<font color="#FF6600">○</font></p>
<p>此詞首句用韻。</p>
</body>
</html>
