<html>
<head>
<title>柳含煙</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>柳含煙</b></font></div>
<p>唐教坊曲名。《花間集》毛文錫詞有〔河橋柳，占芳春，映水含煙拂露〕句，取為調名。</p>
<p>雙調四十五字，前段五句三平韻，後段四句兩仄韻、兩平韻</p>
<p>毛文錫<br>
  河橋柳。占芳春。映水含煙拂露。幾回攀折贈行人。暗傷神。<br>
  ⊙○●　●○<font color="#FF6600">○</font>　◎●⊙○◎●　◎○⊙●●○<font color="#FF6600">○</font>　●○<font color="#FF6600">○</font><br>
  樂府吹為橫笛曲。能使離腸斷續。不如移植在金門。近天恩。<br>
  ●●⊙○○●<font color="#FF6600">●</font>　⊙●⊙○◎<font color="#FF6600">●</font>　◎○⊙●●○<font color="#FF6600">○</font>　●○<font color="#FF6600">○</font></p>
<p>此調換頭兩句，例用仄韻，餘皆平韻，毛詞三首同。後此詞後結兩平韻，與前韻本通，按別首俱各換韻，則不必仍押前韻也。毛詞別首，前段起句〔御溝柳〕，御字仄聲；第三句〔低拂往來冠蓋〕，低字、冠字俱平聲，往字仄聲；第四句〔朦朧春色滿皇州〕，朦字平聲，又〔有時倒影蘸輕羅〕，倒字仄聲；後段起句〔直與路邊江畔別〕，路字仄聲；第二句〔免被離人攀折〕，免字仄聲，攀字平聲，又〔風亞舞腰纖軟〕，舞字仄聲；第三句〔栽培得地近皇州〕，栽字平聲，得字仄聲。譜內可平可仄據此。</p>
</body>
</html>
