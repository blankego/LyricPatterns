<html>
<head>
<title>帝台春</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>帝台春</b></font></div>
<p>唐教坊曲名，《宋史‧樂志》，琵琶曲有《帝台春》，屬無射宮。</p>
<p>雙調九十七字，前段十句五仄韻，後段十一句七仄韻</p>
<p>李甲<br>
  芳草碧色。萋萋遍南陌。暖絮亂紅。也似知人。春愁無力。<br>
  ○●●<font color="#FF6600">●</font>　○○●○<font color="#FF6600">●</font>　●●●○　●●○○　○○○<font color="#FF6600">●</font><br>
  憶得盈盈拾翠侶。共攜賞、鳳城寒食。到今來。海角逢春。天涯倦客。<br>
  ●●○○●●●　●○●　●○○<font color="#FF6600">●</font>　●○○　●●○○　○○●<font color="#FF6600">●</font><br>
  愁旋釋。還似織。淚暗拭。又偷滴。<br>
  ○●<font color="#FF6600">●</font>　○●<font color="#FF6600">●</font>　●●<font color="#FF6600">●</font>　●○<font color="#FF6600">●</font><br>
  漫倚遍危欄。盡黃昏。也只是、暮雲凝碧。<br>
  ●●●○○　●○○　●●●　●○○<font color="#FF6600">●</font><br>
  拌則而今已拌了。忘則怎生便忘得。又還問鱗鴻。試重尋消息。<br>
  ○●○○●○●　○●●○●○<font color="#FF6600">●</font>　●○●○○　●○○○<font color="#FF6600">●</font></p>
<p>此調惟此一詞，無他首可校。</p>
</body>
</html>
