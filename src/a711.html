<html>
<head>
<title>送入我門來</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>送入我門來</b></font></div>
<p>調見《草堂詩餘》，宋胡浩然除夕詞，有〔東風盡力，一齊吹送，入此門來〕之句，取以為名。</p>
<p>雙調一百四字，前後段各十句，四平韻</p>
<p>胡浩然<br>
  荼壘安扉。靈馗掛戶。神儺烈竹轟雷。動念流光。四序式週回。<br>
  ○●○○　○○●●　○○●●○<font color="#FF6600">○</font>　●●○○　●●●○<font color="#FF6600">○</font><br>
  須知今歲今宵盡。似頓覺明年明日催。向今夕。是處迎春送臘。羅綺筵開。<br>
  ○○○●○○●　●●●○○○●<font color="#FF6600">○</font>　●○●　●●○○●●　○●○<font color="#FF6600">○</font><br>
  今古偏同此夜。賢愚共添一歲。貴賤仍偕。互祝遐齡。山海固難摧。<br>
  ○●○○●●　○○●○●●　●●○<font color="#FF6600">○</font>　●●○○　○●●○<font color="#FF6600">○</font><br>
  石崇富貴籛鏗壽。更潘嶽儀容子建才。仗東風盡力。一齊吹送。入此門來。<br>
  ●○●●○○●　●○●○○●●<font color="#FF6600">○</font>　●○○●●　●○○●　●●○<font color="#FF6600">○</font></p>
<p>此體創自胡浩然，明人有減字者，恐不中律呂，故不編入。<br>
  <br>
  ▲胡浩然詞，神儺裂竹轟雷句，裂誤作烈，應從草堂詩餘更正 <br>
</p>
</body>
</html>
