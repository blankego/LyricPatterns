<html>
<head>
<title>木蘭花慢</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>木蘭花慢</b></font></div>
<p>宋柳永《樂章集》注：高平調。</p>
<p>雙調一百一字，前段十句五平韻，後段十句七平韻</p>
<p>柳永<br>
  坼桐花爛漫。乍疏雨、洗清明。正豔杏燒林。緗桃繡野。芳景如屏。<br>
  ●○○◎●　◎⊙●　●○<font color="#FF6600">○</font>　●◎●○○　⊙○◎●　⊙●○<font color="#FF6600">○</font><br>
  傾城。盡尋勝賞。驟雕鞍紺幰出郊坰。風暖繁弦脆管。萬家競奏新聲。<br>
  ○<font color="#FF6600">○</font>　●○◎●　●○○●●●○<font color="#FF6600">○</font>　⊙●⊙○◎●　◎○◎●○<font color="#FF6600">○</font><br>
  盈盈。鬥草踏青。人豔冶、遞逢迎。向路傍、往往遺簪墮珥。珠翠縱橫。<br>
  ○<font color="#FF6600">○</font>　◎●◎<font color="#FF6600">○</font>　○●●　●○<font color="#FF6600">○</font>　●●○　●●○○●●　⊙●○<font color="#FF6600">○</font><br>
  歡情。對佳麗地。信金罍罄竭玉山傾。拌卻明朝永日。畫堂一枕春酲。<br>
  ○<font color="#FF6600">○</font>　●○◎●　●⊙○◎●●○<font color="#FF6600">○</font>　⊙●⊙○◎●　◎○◎●○<font color="#FF6600">○</font></p>
<p>此調押短韻者，以柳詞二首為正體，若蔣詞之句讀小異，曹詞之句讀參差，乃變格也。此詞前段第六句，後段第一句、第七句，皆押短韻。張炎詞，前後段第八句〔怕依然認得米家船〕、〔好林泉都在臥遊編〕，又藏〔然〕、〔泉〕二韻於句中，此亦偶然，非定格也。按，李萊老詞，前後段第一句〔向煙霞堆裏〕，堆字平聲；張炎詞，第二句〔青未了、路婆娑〕，青字平聲，未字仄聲；柳詞別首，第三句〔詠人物鮮明〕，人字平聲；趙孟頫詞，第四句〔故家喬木〕，故字仄聲，喬字平聲；李彭老詞，第七句〔滿階榆莢〕，榆字平聲；李萊老詞，第九句〔曉色千松逗冷〕，曉字仄聲，趙詞，〔拌卻眼迷朱碧〕，眼字仄聲，朱字平聲；第十句〔慚無筆寫瓊瑰〕，慚字平聲；張詞，後段第二句〔歌引巾車〕，歌字、巾字俱平聲；吳文英詞，第五句〔一杼新詩〕，一字仄聲；李彭老詞，第七句〔夢雲飛遠〕，飛字平聲；吳詞，第八句〔更軟紅先有探芳人〕，軟字仄聲，先字平聲；李詞，第九句〔三十六梯樹杪〕，六字仄聲，趙詞〔但願朱顏長在〕，長字平聲；吳詞，結句〔落梅煙雨黃昏〕，煙字平聲。譜內可平可仄據此，餘參柳詞別首及蔣、曹二詞。</p>
<p>又一體　雙調一百一字，前段十句五平韻，後段十一句六平韻</p>
<p>柳永<br>
  倚危樓佇立。乍蕭索、晚晴初。漸素景衰殘。風砧韻冷。霜葉紅疏。<br>
  ●○○●●　●○●　●○<font color="#FF6600">○</font>　●●●○○　○○●●　○●○<font color="#FF6600">○</font><br>
  雲衢。見新雁過。奈佳人自別阻音書。空遣悲秋念遠。寸腸萬恨縈紆。<br>
  ○<font color="#FF6600">○</font>　●○●●　●○○●●●○<font color="#FF6600">○</font>　○●○○●●　●○●●○<font color="#FF6600">○</font><br>
  皇都。暗想歡遊。成往事、動欷歔。念對酒當歌。低幃並枕。翻恁輕孤。<br>
  ○<font color="#FF6600">○</font>　●●○○　○●●　●○<font color="#FF6600">○</font>　●●●○○　○○●●　○●○<font color="#FF6600">○</font><br>
  歸途。縱凝望處。但斜陽暮靄滿平蕪。贏得無言悄悄。憑欄盡日踟躕。<br>
  ○<font color="#FF6600">○</font>　●○●●　●○○●●●○<font color="#FF6600">○</font>　○●○○●●　○○●●○<font color="#FF6600">○</font></p>
<p>此與〔坼桐花〕詞同，惟後段第二句不押韻，第四句攤破作兩句異。</p>
<p>又一體　雙調一百一字，前段十句五平韻，後段十一句七平韻</p>
<p>蔣捷<br>
  傍池欄倚遍。問山影、是誰偷。但鷺斂瓊絲。鴛藏繡羽。礙浴妨浮。<br>
  ●○○●●　●○●　●○<font color="#FF6600">○</font>　●●●○○　○○●●　●●○<font color="#FF6600">○</font><br>
  寒流。暗沖片響。似犀椎帶月靜敲秋。因念涼荷院宇。粉丸曾泛金甌。<br>
  ○<font color="#FF6600">○</font>　●○●●　●○○●●●○<font color="#FF6600">○</font>　○●○○●●　●○○●○<font color="#FF6600">○</font><br>
  妝樓。曉澀翠罌油。倦鬢理還休。更有何意緒。憐他半夜。瓶破梅愁。<br>
  ○<font color="#FF6600">○</font>　●●●○<font color="#FF6600">○</font>　●●●○<font color="#FF6600">○</font>　●●○●●　○○●●　○●○<font color="#FF6600">○</font><br>
  紅裯。淚乾萬點。待穿來寄與薄情收。只恐東風未轉。誤人日望歸舟。<br>
  ○<font color="#FF6600">○</font>　●○●●　●○○●●●○<font color="#FF6600">○</font>　●●○○●●　●○●●○<font color="#FF6600">○</font></p>
<p>此與前詞同，惟後段第二、三句，俱作五字句異。</p>
<p>又一體　雙調一百一字，前段十一句五平韻，後段十一句六平韻一重韻</p>
<p>曹勳<br>
  斷虹收霽雨。捲簾幕、與風期。正燕子將雛。鶯兒弄巧。日影遲遲。<br>
  ●○○●●　●○●　●○<font color="#FF6600">○</font>　●●●○○　○○●●　●●○<font color="#FF6600">○</font><br>
  棱醾。牡丹過也。但游絲上下網晴暉。三月韶華。轉頭易失。密蔭勻齊。<br>
  ○<font color="#FF6600">○</font>　●○●●　●○○●●●○<font color="#FF6600">○</font>　○●○○　●○●●　●●○<font color="#FF6600">○</font><br>
  常思。入夏景偏奇。是梅雨霏微。更乍著輕紗。涼搖素羽。翠點清池。<br>
  ○<font color="#FF6600">○</font>　●●●○<font color="#FF6600">○</font>　●○●○<font color="#FF6600">○</font>　●●●○○　○○●●　●●○<font color="#FF6600">○</font><br>
  還思。故山舊隱。想蔥蘢翠竹銷窗扉。獨倚西樓漫久。此懷冷淡誰知。<br>
  ○<font color="#FF6600">○</font>重●○●●　●○○●●●○<font color="#FF6600">○</font>　●●○○●●　●○●●○<font color="#FF6600">○</font></p>
<p>此與蔣詞同，惟前段第九、十句，攤破六字兩句，作四字三句異。</p>
<p>又一體　雙調一百一字，前段九句四平韻，後段九句五平韻</p>
<p>程垓<br>
  倩嬌鶯奼燕。說不盡、此時情。正小院春蘭。芳園晝鎮。人去花零。<br>
  ◎⊙○◎●　◎◎●　●○<font color="#FF6600">○</font>　●◎●○○　⊙○◎●　⊙●○<font color="#FF6600">○</font><br>
  憑高試回望眼。奈遙山遠水隔重雲。誰遣風狂雨橫。便教無計留春。<br>
  ⊙⊙◎○◎●　●⊙○◎●●○<font color="#FF6600">○</font>　⊙●⊙○◎●　◎○⊙●○<font color="#FF6600">○</font><br>
  情知雁杳與鴻冥。自難寄叮嚀。縱竹院顰深。桃門笑在。知屬何人。<br>
  ⊙○◎●●○<font color="#FF6600">○</font>　◎⊙●○<font color="#FF6600">○</font>　●◎◎⊙⊙　⊙○◎●　⊙●○<font color="#FF6600">○</font><br>
  衣篝幾回忘了。奈殘香猶有舊時熏。空使風頭捲絮。為他飄蕩花城。<br>
  ⊙⊙◎○○●　●⊙○⊙●●○<font color="#FF6600">○</font>　⊙●⊙○◎●　◎○⊙●○<font color="#FF6600">○</font></p>
<p>此調不押短韻者，以此詞為正體，若李詞以下之句、韻不同，曾字以下之添字、減字，皆變格也。黃機詞，前段起句〔歎鏡中白髮〕，鏡字仄聲，張矩詞，〔漸稠紅飛盡〕，飛字平聲；京鏜詞，第二句〔皆勝賞、況重陽〕，皆字平聲；辛棄疾詞，第六句〔蜀人從來好事〕，蜀字仄聲，從字平聲，王炎詞，〔青鳥杳無消息〕，鳥字仄聲；辛詞，後段第一句〔近來堪入畫圖看〕，堪字平聲；黃詞，第六句〔此事正煩公等〕，此事二字俱仄聲。譜內據此，餘參後詞。</p>
<p>又一體　雙調一百一字，前段九句四平韻，後段十句六平韻</p>
<p>李芸子<br>
  占西風早處。一番雨、一番秋。記故國斜陽。去年今日。落葉林幽。<br>
  ●○○●●　●○●　●○<font color="#FF6600">○</font>　●●●○○　●○○●　●●○<font color="#FF6600">○</font><br>
  悲歌幾回激烈。寄疏狂、酒令與詩籌。遺恨清商易改。多情紫燕難留。<br>
  ○○●○●●　●○○　●●●○<font color="#FF6600">○</font>　○●○○●●　○○●●○<font color="#FF6600">○</font><br>
  嗟休。觸緒繭絲抽。舊事續何由。奈予懷渺渺。羈愁鬱鬱。歸夢悠悠。<br>
  ○<font color="#FF6600">○</font>　●●●○<font color="#FF6600">○</font>　●●●○<font color="#FF6600">○</font>　●○○●●　○○●●　○●○<font color="#FF6600">○</font><br>
  生平不如老杜。便如它、飄泊也風流。寄語庭柯徑菊。甚時得棹孤舟。<br>
  ○○●○●●　●○○　○●●○<font color="#FF6600">○</font>　●●○○●●　●○●●○<font color="#FF6600">○</font></p>
<p>此與程詞同，惟換頭句仍押短韻異。</p>
<p>又一體　雙調一百一字，前段九句四平韻，後段九句五平韻</p>
<p>嚴仁<br>
  東風吹霧雨。更吹起、裌衣寒。正莽莽叢林。潭潭伐鼓。郁郁焚蘭。<br>
  ○○○●●　●○●　●○<font color="#FF6600">○</font>　●●●○○　○○●●　●●○<font color="#FF6600">○</font><br>
  欄杆曲、多少意。看青煙如篆繞溪灣。桑柘綠陰猶薄。杏桃紅雨初翻。<br>
  ○○●　○●●　●○○○●●○<font color="#FF6600">○</font>　○●●○○●　●○○●○<font color="#FF6600">○</font><br>
  飛花片片走潺湲。問何日西還。歎擾擾人生。紛紛離合。渺渺悲歡。<br>
  ○○●●●○<font color="#FF6600">○</font>　●○●○<font color="#FF6600">○</font>　●●●○○　○○○●　●●○<font color="#FF6600">○</font><br>
  想雲軿、何處也。對芳時、應只在人間。惆悵回文錦字。斷腸斜日雲山。<br>
  ●○○　○●●　●○○　○●●○<font color="#FF6600">○</font>　○●○○●●　●○○●○<font color="#FF6600">○</font></p>
<p>此亦與程詞同，惟前後段第六句，折腰句法異。</p>
<p>又一體　雙調一百一字，前段九句四平韻，後段十句五平韻</p>
<p>呂渭老<br>
  石榴花謝了。正荷葉、蓋平池。試瑪瑙杯深。琅玕簟冷。臨水簾帷。<br>
  ●○○●●　●○●　●○<font color="#FF6600">○</font>　●●●○○　○○●●　○●○<font color="#FF6600">○</font><br>
  知他故人甚處。晚霞明斷浦、柳枝垂。唯有松風水月。向人長似當時。<br>
  ○○●○●●　●○○●●　●○<font color="#FF6600">○</font>　○●○○●●　●○○●○<font color="#FF6600">○</font><br>
  依依。望斷水窮雲起處。是天涯。奈燕子樓高。江南夢斷。虛費相思。<br>
  ○<font color="#FF6600">○</font>　●●●○○●●　●○<font color="#FF6600">○</font>　●●●○○　○○●●　○●○<font color="#FF6600">○</font><br>
  新愁暗生舊恨。更流螢弄月入紗衣。除卻幽花軟草。此情未許人知。<br>
  ○○●○●●　●○○●●●○<font color="#FF6600">○</font>　○●○○●●　●○●●○<font color="#FF6600">○</font></p>
<p>此與李詞同，惟後段第二句七字，第三句三字異。</p>
<p>又一體　雙調一百二字，前段九句四平韻，後段九句五平韻</p>
<p>劉應雄<br>
  梅妝堪點額。覺殘雪、未全消。忽春遞南枝。小窗明透。漸褪寒驕。<br>
  ○○○●●　●○●　●○<font color="#FF6600">○</font>　●○●○○　●○○●　●●○<font color="#FF6600">○</font><br>
  天公似憐人意。便挽回和氣做元宵。太守公家事了。何妨銀燭高燒。<br>
  ○○●○○●　●●○○●●○<font color="#FF6600">○</font>　●●○○●●　○○○●○<font color="#FF6600">○</font><br>
  旋開鐵鎖粲星橋。快燈市、客相邀。且同樂時平。唱彈弦索。對舞纖腰。<br>
  ●○●●●○<font color="#FF6600">○</font>　●○●　●○<font color="#FF6600">○</font>　●○●○○　●○○●　●●○<font color="#FF6600">○</font><br>
  傳柑記陪佳宴。待說來、須更換金貂。只恐出關人早。雞鳴又報趨朝。<br>
  ○○●○○●　●●○　○●○○<font color="#FF6600">○</font>　●●●○○●　○○●●○<font color="#FF6600">○</font></p>
<p>此亦與程詞同，惟後段第二句，作六字折腰句法異。</p>
<p>又一體　雙調一百一字，前段十句四平韻，後段九句五平韻</p>
<p>曾覿<br>
  正枝頭荔子。晚紅皺、嫋熏風。對碧瓦迷雲。青山似浪。返照浮空。<br>
  ●○○●●　●○●　●○<font color="#FF6600">○</font>　●●●○○　○○●●　●●○<font color="#FF6600">○</font><br>
  高臺稱吟眺處。繁華清勝。兩兩無窮。簾捲榕陰暮合。萬家香靄溟濛。<br>
  ○○●○●●　○○○●　●●○<font color="#FF6600">○</font>　○●○○●●　●○○●○<font color="#FF6600">○</font><br>
  年光冉冉逐飛鴻。歎雨跡雲蹤。漸暑退蘭房。涼生象簟。知與誰同。<br>
  ○○●●●○<font color="#FF6600">○</font>　●●●○<font color="#FF6600">○</font>　●●●○○　○○●●　○●○<font color="#FF6600">○</font><br>
  臨鸞晚妝初罷。怨清宵好夢不相逢。看即天涯秋也。恨隨一葉梧桐。<br>
  ○○●○○●　●○○●●●○<font color="#FF6600">○</font>　●●○○○●　●○●●○<font color="#FF6600">○</font></p>
<p>此與程詞同，惟前段第七句，作四字兩句異。</p>
<p>又一體　雙調一百字，前段九句四平韻，後段八句五平韻</p>
<p>盧祖皋<br>
  汀蓮凋晚豔。又蘋末、起秋風。漫搔首徐吟。微雲河漢。疏雨梧桐。<br>
  ○○○●●　●○●　●○<font color="#FF6600">○</font>　●○●○○　○○○●　○●○<font color="#FF6600">○</font><br>
  飄零倦尋酒醆。記那回歌管小樓中。玉果蛛絲暗卜。鈿釵蟬鬢輕籠。<br>
  ○○●○●●　●●○○●●○<font color="#FF6600">○</font>　●●○○●●　●○○●○<font color="#FF6600">○</font><br>
  吳雲別後重重。涼宴幾時同。縱人間、信有犀靈鵲喜。密意難通。<br>
  ○○●●○<font color="#FF6600">○</font>　○●●○<font color="#FF6600">○</font>　●○○　●●○○●●　●●○<font color="#FF6600">○</font><br>
  雙星分攜最苦。念經年猶有一相逢。寂寞橋邊舊月。可堪頻照西東。<br>
  ○○○○●●　●○○○●●○<font color="#FF6600">○</font>　●●○○●●　●○○●○<font color="#FF6600">○</font></p>
<p>此亦與程詞同，惟換頭句六字，第三、四句攤破句法，作九字一句異。</p>
<p>又一體　雙調一百三字，前段九句四平韻，後段九句五平韻</p>
<p>《梅苑》無名氏<br>
  飽經霜古樹。怕春寒、趁臘引青枝。逗一點陽和。隔年資訊。遠報佳期。<br>
  ●○○●●　●○○　●●●○<font color="#FF6600">○</font>　●●●○○　●○●●　●●○<font color="#FF6600">○</font><br>
  淒葩未容易吐。但凝酥半面點胭脂。山路相逢駐馬。暗香微染征衣。<br>
  ○○●○●●　●○○●●●○<font color="#FF6600">○</font>　○●○○●●　●○○●○<font color="#FF6600">○</font><br>
  風前嫋嫋含情。雖不語、引長思。似怨感芳姿。山高水遠。折贈何遲。<br>
  ○○●●○○　○●●　●○<font color="#FF6600">○</font>　●●●○<font color="#FF6600">○</font>　○○●●　●●○<font color="#FF6600">○</font><br>
  分明為傳驛使。寄一枝春色寫新詞。寄語市橋官柳。此先占了芳菲。<br>
  ○○●○●●　●●○○●●○<font color="#FF6600">○</font>　●●●○○●　●○●●○<font color="#FF6600">○</font></p>
<p>此亦程詞體，惟前段第二句添二字，換頭句減一字，第二句作折腰句法異。</p>
</body>
</html>
