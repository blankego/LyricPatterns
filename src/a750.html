<html>
<head>
<title>折紅梅</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>折紅梅</b></font></div>
<p>調見《壽域詞》。</p>
<p>雙調一百八字，前段十句五仄韻，後段十句六仄韻</p>
<p>杜安世<br>
  睹南翔征雁。疏林敗葉。凋霜零亂。獨紅梅、自守歲寒。天教最後開綻。<br>
  ●○○○●　○○●●　○○○<font color="#FF6600">●</font>　●○○　●●●○　○○●●○<font color="#FF6600">●</font><br>
  盈盈水畔。疏影蘸、橫斜清淺。化工似把、深色胭脂。怪姑射冰姿。剩與紅間。<br>
  ○○●<font color="#FF6600">●</font>　○●●　○○○<font color="#FF6600">●</font>　●○●●　○●○○　●○●○○　●●○<font color="#FF6600">●</font><br>
  誰人寵眷。待金鎖不開。憑欄先看。曾飛落、壽陽粉額。妝成漢宮傳遍。<br>
  ○○●<font color="#FF6600">●</font>　●○●●○　○○○<font color="#FF6600">●</font>　○○●　●○●●　○○●○○<font color="#FF6600">●</font><br>
  江南風暖。春信喜、一枝清遠。對酒便好、折取奇葩。撚清香重嗅。舉杯重勸。<br>
  ○○○<font color="#FF6600">●</font>　○●●　●○○<font color="#FF6600">●</font>　●●●●　●○○○　●○○○●　●○○<font color="#FF6600">●</font></p>
<p>此杜自度曲，集中仄韻詞四首，句讀悉同，惟平仄各異，若概為參校，恐滋矇混，譜內採仄韻詞二首，填者擇一體宗之可也。此詞前後段第六句押韻。按，杜詞別首，〔盈盈素面，剛強點、胭脂深淺〕、〔笛聲體怨，怕恐使、群芳零亂〕，正與此同。</p>
<p>又一體　雙調一百八字，前段十句四仄韻，後段十句六仄韻</p>
<p>杜安世<br>
  喜冰澌初泮。微和漸入。郊原時節。春消息、夜來陡覺。紅梅數枝爭發。<br>
  ●○○○●　○○●●　○○○<font color="#FF6600">●</font>　○○●　●○●●　○○●○○<font color="#FF6600">●</font><br>
  玉溪仙館。不似個、尋常標格。化工別與、一種風情。似勻點胭脂。染成香雪。<br>
  ●○○●　●●●　○○○<font color="#FF6600">●</font>　●○●●　●●○○　●○●○○　●○○<font color="#FF6600">●</font><br>
  重吟細閱。比繁杏夭桃。品流終別。只愁共、彩雲易散。冷落謝池風月。<br>
  ○○●<font color="#FF6600">●</font>　●○●○○　●○○<font color="#FF6600">●</font>　●○●　●○●●　●●●○○<font color="#FF6600">●</font><br>
  憑誰向說。三弄處、龍吟休咽。大家留取、時倚欄杆。聞有花堪折。勸君須折。<br>
  ○○●<font color="#FF6600">●</font>　○●●　○○○<font color="#FF6600">●</font>　●○○●　○●○○　○●○○●　●○○<font color="#FF6600">●</font></p>
<p>此與〔睹南翔征雁〕詞同，惟前後段第六句不押韻異。</p>
</body>
</html>
