<html>
<head>
<title>樓上曲</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>樓上曲</b></font></div>
<p>調見《蘆川詞》，因詞中有〔樓外、樓中〕二句，故名。</p>
<p>雙調五十六字，前後段各四句，兩仄韻、兩平韻</p>
<p>張元幹<br>
  樓外夕陽明遠水。樓中人倚東風裏。何事有情怨別離。低鬟背立君應知。<br>
  ○●◎○○●<font color="#FF6600">●</font>　○○⊙●○○<font color="#FF6600">●</font>　○●◎○●●<font color="#FF6600">○</font>　○○●●○○<font color="#FF6600">○</font><br>
  東望雲山君去路。斷腸迢迢盡愁處。明朝不忍見雲山。從今休傍曲欄杆。<br>
  ⊙●○○○●<font color="#FF6600">●</font>換⊙◎○⊙◎○<font color="#FF6600">●</font>　⊙○◎●●○<font color="#FF6600">○</font>換○○○●●○<font color="#FF6600">○</font></p>
<p>此詞七言八句，前後段上二句近《玉樓春》，下二句換平韻，當是《玉樓春》偷聲變體，但宋、元人無填此者，只有張詞別首可校。張詞別首，前段起句〔清夜燈前花報喜〕，燈字平聲；第二句〔心隨社燕涼風起〕，社字仄聲；第三句〔雲路修成寶月時〕，修字平聲；後段起句〔沆瀣秋香生玉井〕，沆字仄聲；第二句〔畫簷深轉梧桐影〕，畫字仄聲，簷字平聲，轉字仄聲，梧字平聲；第三句〔看君西去侍明光〕，看字仄聲，西字平聲。譜內可平可仄據此。<br>
</p>
</body>
</html>
