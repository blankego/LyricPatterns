<html>
<head>
<title>茶瓶兒</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>茶瓶兒</b></font></div>
<p>調見《花庵詞選》，始自北宋李元膺，至南宋趙彥端、石孝友二家，又攤破兩結句法，減去兩起句字，自成新聲。</p>
<p>雙調五十六字，前段五句四仄韻，後段五句五仄韻</p>
<p>李元膺<br>
  去年相逢深院宇。海棠下、曾歌金縷。歌罷花如雨。翠羅衫上。點點紅無數。<br>
  ●○○○○●<font color="#FF6600">●</font>　●○●　○○○<font color="#FF6600">●</font>　○●○○<font color="#FF6600">●</font>　●○○●　●●○○<font color="#FF6600">●</font><br>
  今歲重尋攜手處。空物是人非春暮。回首青雲路。亂英飛絮。相逐東風去。<br>
  ○●○○○●<font color="#FF6600">●</font>　○●●○○○<font color="#FF6600">●</font>　○●○○<font color="#FF6600">●</font>　●○○<font color="#FF6600">●</font>　○●○○<font color="#FF6600">●</font></p>
<p>此詞無別首可校。後采趙、石二詞，其源雖出於此，然句讀不同，音律亦變，未可參校。舊譜混注平仄者誤。《詞律》以後結〔絮〕字非韻，不知前句不押韻，後句押韻者，詞中盡多，若在換頭後結更多，蓋詞以韻為拍，過變曲終，不妨多加拍也。</p>
<p>又一體　雙調五十四字，前後段各四句，四仄韻</p>
<p>趙彥端<br>
  淡月華燈春夜。送東風、柳煙梅麝。寶釵宮髻連嬌馬。似記得、帝鄉遊冶。<br>
  ●●○○○<font color="#FF6600">●</font>　●○○　●○○<font color="#FF6600">●</font>　●○○●○○<font color="#FF6600">●</font>　●●●　●○○<font color="#FF6600">●</font><br>
  悅親戚之情話。況溪山、坐中如畫。淩波微步人歸也。看酒醒、鳳鸞誰跨。<br>
  ●○●○○<font color="#FF6600">●</font>　●○○　●○○<font color="#FF6600">●</font>　○○○●○○<font color="#FF6600">●</font>　●●●　●○○<font color="#FF6600">●</font></p>
<p>此詞兩起句，照李詞各減去一字，其第三、第四、第五句，又破作兩句，雖字數同，而句法已不同矣。</p>
<p>又一體　雙調五十四字，前段四句四仄韻，後段五句四仄韻、一疊韻</p>
<p>石孝友<br>
  相對盈盈一水。多聲價、問名得字。剛能見也還拋棄。孤負了、萬紅千翠。<br>
  ⊙●⊙○◎<font color="#FF6600">●</font>　⊙⊙●　●○◎<font color="#FF6600">●</font>　⊙○◎●○○<font color="#FF6600">●</font>　○●●　●○○<font color="#FF6600">●</font><br>
  留無計。來無計。悶厭厭、幾何況味。而今若沒些兒事。卻枉了、做人一世。<br>
  ○○<font color="#FF6600">●</font>　○⊙<font color="#FF6600">●</font>疊●○⊙　●○◎<font color="#FF6600">●</font>　○○◎●○○<font color="#FF6600">●</font>　●●●　●○◎<font color="#FF6600">●</font></p>
<p>此詞舊多脫誤，今照《詞緯》本校正。《花草粹編》有梁意娘詞，與此同。梁詞，前段第一句〔滿地落花鋪繡〕，滿字、落字俱仄聲，鋪字平聲；第二句〔正麗色、著人如酒〕，正字、麗字俱仄聲，如字平聲；第三句〔曉鶯窗外啼楊柳〕，曉字仄聲，窗字平聲；後段第二句〔音信悄〕，信字仄聲；第三句〔那堪是昔年時候〕，是字仄聲，時字平聲；第四句〔盟言孤負知多少〕，孤字平聲；結句〔對好景、頓成消瘦〕，消字平聲。譜內可平可仄據此。<br>
</p>
</body>
</html>
