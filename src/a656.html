<html>
<head>
<title>山亭宴</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>山亭宴</b></font></div>
<p>調見張先詞集，有美堂贈彥猷主人作，蓋自度曲也。</p>
<p>雙調一百二字，前後段各八句，五仄韻</p>
<p>張先<br>
  宴亭永晝喧簫鼓。倚青空、畫欄紅柱。玉瑩紫微人。藹和氣、春融日煦。<br>
  ●○●●○○<font color="#FF6600">●</font>　●○○　●○○<font color="#FF6600">●</font>　●●●○○　●○●　○○●<font color="#FF6600">●</font><br>
  故宮池館舊樓臺。約風月、今宵何處。湖水動鮮衣。競拾翠、湖邊路。<br>
  ●○○●●○○　●○●　○○○<font color="#FF6600">●</font>　○●●○○　●●●　○○<font color="#FF6600">●</font><br>
  落花蕩漾愁空樹。曉山靜、數聲杜宇。天意送芳菲。正黯淡、疏煙短雨。<br>
  ●○●●●○<font color="#FF6600">●</font>　●○●　●○●<font color="#FF6600">●</font>　○●●○○　●●●　○○●<font color="#FF6600">●</font><br>
  新歡寧似舊歡長。此會散、幾時還聚。試為挹飛雲。問解寄、相思否。<br>
  ○○○●●○○　●●●　●○○<font color="#FF6600">●</font>　●●●○○　●●●　○○<font color="#FF6600">●</font></p>
<p>此調只此一詞，無別首可校。《詞律》以前後段校注平仄者非。<br>
  <br>
  ▲張先詞，疏煙逗雨句，逗誤作短，應從子野詞改補 </p>
</body>
</html>
