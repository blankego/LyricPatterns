<html>
<head>
<title>剪牡丹</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>剪牡丹</b></font></div>
<p>《宋史‧樂志》：女弟子舞隊，第四曰佳人剪牡丹隊。調名本此。</p>
<p>雙調一百一字，前段十句四仄韻，後段十句七仄韻</p>
<p>張先<br>
  野綠連空。天青垂水。素色溶漾都淨。柔柳搖搖。墜輕絮無影。<br>
  ●●○○　○○○●　●●○●○<font color="#FF6600">●</font>　○●○○　●○●○<font color="#FF6600">●</font><br>
  汀洲日落人歸。修巾薄袂。擷香拾翠相競。如解淩波。泊煙渚春暝。<br>
  ○○●●○○　○○●●　●○●●○<font color="#FF6600">●</font>　○●○○　●○●○<font color="#FF6600">●</font><br>
  彩絛朱索新整。宿繡屏、畫船風定。金鳳響雙槽。彈出今古幽思誰省。<br>
  ●○○●○<font color="#FF6600">●</font>　●●○　●○○<font color="#FF6600">●</font>　○●●○○　○●●○○●○<font color="#FF6600">●</font><br>
  玉盤大小亂珠迸。酒上妝面。花豔媚相並。重聽。盡漢妃一曲。江空月靜。<br>
  ●○●●●○<font color="#FF6600">●</font>　●●○●　○●●○<font color="#FF6600">●</font>　○<font color="#FF6600">●</font>　●●○●●　○○●<font color="#FF6600">●</font></p>
<p>此調以此詞為正體，《花草粹編》李詞後段句讀不同，故不校注平仄。</p>
<p>又一體　雙調九十八字，前段十句四仄韻，後段九句四仄韻</p>
<p>李致遠<br>
  破鏡重圓。分釵合鈿。重尋繡戶珠箔。說與從前。不是我情薄。<br>
  ●●○○　○○●●　○○●●○<font color="#FF6600">●</font>　●●○○　●●●○<font color="#FF6600">●</font><br>
  都緣利役名牽。飄蓬無定。翻成輕諾。別後情懷。有萬千牢落。<br>
  ○○●●○○　○○○●　○○○<font color="#FF6600">●</font>　●●○○　●●○○<font color="#FF6600">●</font><br>
  經時最苦分攜。都為伊、甘心寂寞。縱滿眼、閑花媚柳。終是強歡不樂。<br>
  ○○●●○○　○●○　○○●<font color="#FF6600">●</font>　●●●　○○●●　○●●○●<font color="#FF6600">●</font><br>
  待憑鱗羽。說與相思。水遠天長又難託。而今幸已再逢。把輕離斷卻。<br>
  ●○○●　●●○○　●●○○●○<font color="#FF6600">●</font>　○○●●●○　●○○●<font color="#FF6600">●</font></p>
<p>此詞見《花草粹編》，誤刻《碧牡丹》，細為校對，後段第二句以上，俱與張先詞同，的系《剪牡丹》別體，因為類列。<br>
</p>
</body>
</html>
