<html>
<head>
<title>綺羅香</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>綺羅香</b></font></div>
<p>調始《梅溪詞》。</p>
<p>雙調一百四字，前後段各九句，四仄韻</p>
<p>史達祖<br>
  做冷欺花。將煙困柳。千里偷催春暮。盡日冥迷。愁裏欲飛還住。<br>
  ◎●○○　○○●●　⊙●○○○<font color="#FF6600">●</font>　◎●○○　⊙●●○○<font color="#FF6600">●</font><br>
  驚粉重、蝶宿西園。喜泥潤、燕歸南浦。最妨他、佳約風流。鈿車不到杜陵路。<br>
  ⊙◎●　◎●○○　●⊙●　◎○○<font color="#FF6600">●</font>　●⊙⊙　⊙●○○　◎○◎●●○<font color="#FF6600">●</font><br>
  沈沈江上望極。還被春潮晚急。難尋官渡。隱約遙峰。和淚謝娘眉嫵。<br>
  ○○○●◎●　○●○○◎●　⊙⊙○<font color="#FF6600">●</font>　●●○○　⊙●●○○<font color="#FF6600">●</font><br>
  臨斷岸、新綠生時。是落紅、帶愁流處。記當日、門掩梨花。剪燈深夜語。<br>
  ⊙◎◎　⊙●○○　◎◎⊙　●○○<font color="#FF6600">●</font>　◎⊙◎　⊙●○○　●○○●<font color="#FF6600">●</font></p>
<p>此調以此詞為正體，陳允平、王沂孫、張槃、張翥諸詞，俱如此填。若張炎詞之多押一韻、或減一字，皆變格也。按，陳詞，前段結句〔斷無新句到重九〕，新字平聲；王詞，後段第一句〔佳期渾似流水〕，流字平聲；張槃詞，第二句〔還被東風無懶〕，無字平聲；王詞，第三句〔舞衣吹斷〕，舞字仄聲；第七句〔怕猶有、寄情芳草〕，猶字平聲；陳詞，第八句〔記畫簾、燈影沈沈〕，畫字仄聲。譜內可平可仄據此，餘參張詞。張炎〔萬里飛霜〕詞，前段第三句，不字入聲，此以入作平，故不注可仄。</p>
<p>又一體　雙調一百四字，前段九句四仄韻，後段九句五仄韻</p>
<p>張炎<br>
  萬里飛霜。千林落木。寒豔不招春妒。楓冷吳江。獨客又吟愁句。<br>
  ●●○○　○○●●　○●●○○<font color="#FF6600">●</font>　○●○○　●●●○○<font color="#FF6600">●</font><br>
  正船檥、流水孤村。似花繞、斜陽歸路。甚荒溝、一片淒涼。載情不去載愁去。<br>
  ●○●　○●○○　●○●　○○○<font color="#FF6600">●</font>　●○○　●●○○　●○●●●○<font color="#FF6600">●</font><br>
  長安誰問倦旅。羞見衰顏借酒。飄零如許。漫倚新妝。不入洛陽花譜。<br>
  ○○○●●<font color="#FF6600">●</font>　○●○○●●　○○○<font color="#FF6600">●</font>　●●○○　●●●○○<font color="#FF6600">●</font><br>
  為回風、起舞樽前。盡化作、斷霞千縷。記陰陰、綠遍江南。夜窗聽暗雨。<br>
  ●○○　●●○○　●●●　●○○<font color="#FF6600">●</font>　●○○　●●○○　●○○●<font color="#FF6600">●</font></p>
<p>此與史詞同，惟換頭句押韻異。</p>
<p>又一體　雙調一百三字，前段九句四仄韻，後段九句五仄韻</p>
<p>張炎<br>
  候館深燈。遼天斷羽。近日音書疑絕。轉眼傷心。慵看剩歌殘闋。<br>
  ●●○○　○○●●　●●○○○<font color="#FF6600">●</font>　●●○○　○●●○○<font color="#FF6600">●</font><br>
  才忘了、還著思量。待去也、怎禁離別。恨只恨、桃葉空江。殷勤不似謝紅葉。<br>
  ○○●　○●○○　●●●　●○○<font color="#FF6600">●</font>　●●●　○●○○　○○●●●○<font color="#FF6600">●</font><br>
  良宵誰見哽咽。對熏爐象尺。閑伴淒切。獨立西風。猶憶舊家時節。<br>
  ○○○●●<font color="#FF6600">●</font>　●○○●●　○●○<font color="#FF6600">●</font>　●●○○　○●●○○<font color="#FF6600">●</font><br>
  隨款步、花密藏春。聽怯語、柳疏嫌月。今休問、燕約鶯期。夢遊空趁蝶。<br>
  ○●●　○●○○　○●●　●○○<font color="#FF6600">●</font>　○○●　●●○○　●○○●<font color="#FF6600">●</font></p>
<p>此與〔飛霜萬里〕詞同，惟後段第二句減一字異。</p>
</body>
</html>
