<html>
<head>
<title>過秦樓</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>過秦樓</b></font></div>
<p>調見《樂府雅詞》，李甲作，因詞有〔曾過秦樓〕句，取以為名。</p>
<p>雙調一百九字，前段十一句五平韻，後段十一句四平韻</p>
<p>李甲<br>
  賣酒壚邊。尋芳原上。亂花飛絮悠悠。已蝶稀鶯散。便擬把長繩。繫日無由。<br>
  ●●○○　○○○●　●○○●○<font color="#FF6600">○</font>　●●○○●　●●●○○　●●○<font color="#FF6600">○</font><br>
  漫道莫忘憂。也徒將、酒解閒愁。正江南春盡。行人千里。蘋滿汀洲。<br>
  ●●●○<font color="#FF6600">○</font>　●○○　●●○<font color="#FF6600">○</font>　●○○○●　○○○●　○●○<font color="#FF6600">○</font><br>
  有翠紅徑裏、盈盈侶。簇芳茵禊飲。時笑時謳。當暖風遲景。任相將永日。<br>
  ●●○●●　○○●　●○○●●　○●○<font color="#FF6600">○</font>　○●○○●　●○○●●　<br>
  爛熳狂遊。誰信盛狂中。有離情、忽到心頭。向樽前擬問。雙燕來時。曾過秦樓。<br>
  ●●○<font color="#FF6600">○</font>　○●●○○　●○○　●●○<font color="#FF6600">○</font>　●○○●●　○●○○　○●○<font color="#FF6600">○</font></p>
<p>此調押平韻者，只有此詞，無別首宋詞可校。《片玉集》以周邦彥《選官子》詞，刻作《過秦樓》，各譜遂名周詞為仄韻《過秦樓》，不知《選官子》調，其體不一，應以周詞編入《選官子》調內，不得以仄韻《過秦樓》，另分一體。<br>
</p>
</body>
</html>
