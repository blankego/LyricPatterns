<html>
<head>
<title>西江月慢</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>西江月慢</b></font></div>
<p>調見《聖求詞》。</p>
<p>雙調一百三字，前段十句四仄韻，後段八句五仄韻</p>
<p>呂渭老<br>
  春風淡淡。清晝永、落英千尺。桃杏散平郊。晴蜂來往。妙香飄擲。<br>
  ○○●●　○●●　●○○<font color="#FF6600">●</font>　○●●○○　○○○●　●○○<font color="#FF6600">●</font><br>
  傍畫橋、煮酒青簾。綠楊風外。數聲長笛。記去年、紫陌朱門。花下舊相識。<br>
  ●●○　●●○○　●○○●　●○○<font color="#FF6600">●</font>　●●○　●●○○　○●●○<font color="#FF6600">●</font><br>
  向寶帕、裁書憑燕翼。望翠閣、煙林似織。聞道春衣猶未整。過禁煙寒食。<br>
  ●●●　○○○●<font color="#FF6600">●</font>　●●●　○○●<font color="#FF6600">●</font>　○●○○○●●　●●○○<font color="#FF6600">●</font><br>
  但記取、角枕題情。東窗休誤。這些端的。更莫待、青子綠陰春事寂。<br>
  ●●●　●●○○　○○○●　●○○<font color="#FF6600">●</font>　●●●　○●●○○●<font color="#FF6600">●</font></p>
<p>此調呂詞外，只有無名氏詞，句讀互異，故不參校平仄。</p>
<p>又一體　雙調一百六字，前段九句四仄韻，後段九句五仄韻</p>
<p>《高麗史‧樂志》無名氏<br>
  煙籠細柳。映粉牆、垂絲輕嫋。正歲首、暖律風和。裝點後苑台沼。<br>
  ○○●●　●●○　○○○<font color="#FF6600">●</font>　●●●　●●○○　○●●●○<font color="#FF6600">●</font><br>
  見乍開桃若胭脂染。便須信、江南春早。又數枝、零亂殘花。飄滿地。未曾掃。<br>
  ●●○○●○○●　●○●　○○○<font color="#FF6600">●</font>　●●○　○●○○　○●●　●○<font color="#FF6600">●</font><br>
  幸到此、芳菲時漸好。恨間阻、佳期尚杳。聽幾聲、雲裏悲鴻。感動怨愁多少。<br>
  ●●●　○○○●<font color="#FF6600">●</font>　●●●　○○●<font color="#FF6600">●</font>　●●○　○●○○　●●●○○<font color="#FF6600">●</font><br>
  漫目送。層閣天涯遠。甚無人、音書來到。又只恐、別有深情。盟言忘了。<br>
  ●●●　○●○○●　●○○　○○○<font color="#FF6600">●</font>　●●●　●●○○　○○○<font color="#FF6600">●</font></p>
<p>此見《高麗史‧樂志》，亦宋詞也，惟前後段起二句，與呂詞同，餘俱異。</p>
<p></p>
</body>
</html>
