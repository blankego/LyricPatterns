<html>
<head>
<title>睿恩新</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>睿恩新</b></font> 
</div>
<p>調見《珠玉詞》。此調近《金蓮繞鳳樓》，但前後段第三句，亦用上三下四句法，不押韻，與《金蓮繞鳳樓》詞，全屬七言詩句押韻者不同。</p>
<p>雙調五十五字，前後段各四句，三仄韻</p>
<p>晏殊<br>
  芙蓉一朵霜秋色。迎曉露、依依先坼。似佳人、獨立傾城。傍朱檻、暗傳消息。<br>
  ○○●●⊙○<font color="#FF6600">●</font>　○●●　⊙○○<font color="#FF6600">●</font>　●○○　●●○○　◎⊙●　●○○<font color="#FF6600">●</font><br>
  靜對西風脈脈。金蕊綻、粉紅如滴。向蘭堂、莫厭重新。免清夜、微寒漸逼。<br>
  ●●○○◎<font color="#FF6600">●</font>　⊙●●　●○○<font color="#FF6600">●</font>　●○○　●●○○　●⊙●　○○●<font color="#FF6600">●</font></p>
<p>按，晏詞別首，前段起句〔紅絲一曲傍階砌〕，傍字仄聲；第二句〔珠露下、獨呈纖麗〕，獨字仄聲；結句〔分彩線、簇成嬌蕊〕，分字平聲，彩字仄聲；後段起句〔向晚群花新悴〕，新字平聲；第二句〔放朵朵、似延秋意〕，放字仄聲；結句〔更嫋嫋、低臨鳳髻〕，上嫋字仄聲。譜內可平可仄據此。<br>
</p>
</body>
</html>
