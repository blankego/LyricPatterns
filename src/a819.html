<html>
<head>
<title>梅花曲</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>梅花曲</b></font></div>
<p>以王安石三詩度曲。</p>
<p>劉幾梅花曲三首</p>
<p>漢宮嬌額半塗黃，粉色淩寒透薄妝。好借月魂來映燭，恐隨春夢去飛揚。
  風亭把盞酬孤豔，雪徑回輿認暗香。不為調羹應結子，直須留此占年芳。
<p>劉幾<br>
  漢宮中侍女。嬌額半塗黃。盈盈粉色淩時。寒玉體。先透薄妝。<br>
  ●○○●●　○●●○<font color="#FF6600">○</font>　○○●●○○　○●●　○●●<font color="#FF6600">○</font><br>
  好借月魂來。娉婷畫燭旁。惟恐隨。陽春好夢去。所思飛揚。<br>
  ●●●○○　○○●●<font color="#FF6600">○</font>　○●○　○○●●●　●●○<font color="#FF6600">○</font><br>
  宜向風亭把盞。酬孤豔。醉永夕何妨。雪徑蕊。真凝密。降回輿。認暗香。<br>
  ○●○○●●　○○●　●●●○<font color="#FF6600">○</font>　●●●　○○●　●○○　●●<font color="#FF6600">○</font><br>
  不為藉我作和羹。肯放結子花狂。向上林。留此占年芳。<br>
  ●●●●●○○　●●●●○<font color="#FF6600">○</font>　●●○　○●●○<font color="#FF6600">○</font></p>
<p>又<br>
  結子非食鼎鼐嘗，偶先紅杏占年芳。從教臘雪埋藏得，卻怕春風漏洩香。<br>
  不御鉛華知國色，只裁雲縷想仙妝。少陵為爾牽詩興，可是無心賦海棠。</p>
<p>劉幾<br>
    結子非貪。有香不俗。宜當鼎鼐嘗。偶先紅紫。度韻華、玉笛占年芳。<br>
  ●●○○　●○●●　○○●●<font color="#FF6600">○</font>　●○○●　●●○　●●●○<font color="#FF6600">○</font><br>
  眾花雜色滿上林。未能教。臘雪埋藏。卻怕春風漏洩。一一盡天香。<br>
  ●○●●●●○　●○○　●●○<font color="#FF6600">○</font>　●●○○●●　●●●○<font color="#FF6600">○</font><br>
  不須更御鉛黃。知國色稟自。天真殊常。只裁雲縷。奈芳滑。玉體想仙妝。<br>
  ●○●●○<font color="#FF6600">○</font>　○●●●●　○○○<font color="#FF6600">○</font>　●○○●　●○●　●●●○<font color="#FF6600">○</font><br>
  少陵為爾東閣。美豔激詩腸。漢已陰未雨春光。無心賦海棠。<br>
  ●○●●○●　●●●○<font color="#FF6600">○</font>　○●○●●○○　○○●●<font color="#FF6600">○</font></p>
<p>又<br>
  淺淺池塘短短牆，年年為爾惜流芳。向人自有無言意，傾國天教抵死香。<br>
  須嫋黃金危欲墮，帶團紅燭巧能妝。嬋娟一種如冰雪，依倚春風笑野棠。</p>
<p>劉幾<br>
    淺淺池塘。深深庭院。復出短短垣牆。年年為爾。若九真巡會。寶惜流芳。<br>
  ●●○○　○○○●　●●●●○<font color="#FF6600">○</font>　○○●●　●●○○●　●●○<font color="#FF6600">○</font><br>
  向人自有。綿渺無言。深意深藏。傾國傾城。天教與。抵死芳香。<br>
  ●○●●　○●○○　○●○<font color="#FF6600">○</font>　○●○○　○○●　●●○<font color="#FF6600">○</font><br>
  嫋須金色。輕危欲壓。綽約冠中央。帶團紅燭。蘭肌粉豔巧能妝。<br>
  ●○○●　○○●●　●●●○<font color="#FF6600">○</font>　●○○●　○○●●●○<font color="#FF6600">○</font><br>
  嬋娟一種風流。如雪如冰衣霓裳。永日依倚。春風笑野棠。<br>
  ○○●●○○　○●○○●○<font color="#FF6600">○</font>　●●○●　○○●●<font color="#FF6600">○</font><br>
</p>
</body>
</html>
