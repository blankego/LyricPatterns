<html>
<head>
<title>壽陽曲</title>
<meta http-equiv="Content-Type" content="text/html; charset=utf-8">
</head>
<body bgcolor="#FFFFFF" text="#000000" background="1.gif">
<div align="center"><font color="#FF6600" face="標楷體" size="+3"><b>壽陽曲</b></font></div>
<p>《太平樂府》注：雙調。一名《落梅風》。</p>
<p>單調二十七字，五句一平韻、三協韻</p>
<p>張可久<br>
  東風景。西子湖。濕冥冥、柳煙花霧。黃鶯亂啼蝴蝶舞。幾秋千、打將春去。<br>
  ○○●　⊙●<font color="#FF6600">○</font>　●○○　●○○<font color="#3333FF">●</font>協○○●○○●<font color="#3333FF">●</font>協◎⊙⊙　●○○<font color="#3333FF">●</font>協</p>
<p>此亦元人小令，平仄韻互協者，其可平可仄悉參譜內二詞。</p>
<p>又一體　單調二十八字，五句四仄韻</p>
<p>張可久<br>
  彈初罷。酒暫歇。醉詩人、滿山紅葉。<br>
  ○○●　●●<font color="#FF6600">●</font>　●○○　●○○<font color="#FF6600">●</font><br>
  問山中、許由何處也。剩猿啼、冷泉秋月。<br>
  ●○○　●○○●<font color="#FF6600">●</font>　●○○　●○○<font color="#FF6600">●</font></p>
<p>此詞全用仄韻，其第四句八字，較〔東風景〕詞添一襯字。</p>
<p>又一體　單調三十二字，五句一平韻、三協韻</p>
<p>張可久<br>
  載酒人何處。倚欄花又開。憶秦娥、遠山眉黛。<br>
  ●●○○●　●○○●<font color="#FF6600">○</font>　●○○　●○○<font color="#3333FF">●</font>協<br>
  錦雲香、鑒湖寬似海。還不了、五年詩債。<br>
  ●○○　●○○●<font color="#3333FF">●</font>協○●●　●○○<font color="#3333FF">●</font>協</p>
<p>此與〔彈初罷〕詞同，惟第一、二句各添二襯字。</p>
</body>
</html>
