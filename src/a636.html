<html>
<head>
<title>滿朝歡</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>滿朝歡</b></font></div>
<p>《樂章集》注：大石調。</p>
<p>雙調一百一字，前段十一句四仄韻，後段十句四仄韻</p>
<p>柳永<br>
  花隔銅壺。露晞金掌。都門十二清曉。帝里風光爛漫。偏愛春杪。<br>
  ○●○○　●○○●　○○●●○<font color="#FF6600">●</font>　●●○○●●　○●○<font color="#FF6600">●</font><br>
  煙輕晝永。引鶯囀上林。魚游靈沼。巷陌乍晴。香塵染惹。垂楊芳草。<br>
  ○○●●　●○●●○　○○○<font color="#FF6600">●</font>　●●●○　○○●●　○○○<font color="#FF6600">●</font><br>
  因念秦樓彩鳳。楚館朝雲。往昔曾迷歌笑。別來歲久。偶憶歡盟重到。<br>
  ○●○○●●　●●○○　●●○○○<font color="#FF6600">●</font>　●○●●　●●○○○<font color="#FF6600">●</font><br>
  人面桃花。未知何處。但掩朱門悄悄。盡日佇立無言。羸得淒涼懷抱。<br>
  ○●○○　●○○●　●●○○●<font color="#FF6600">●</font>　●●●●○○　○●○○○<font color="#FF6600">●</font></p>
<p>此體無他詞可校。</p>
<p>又一體　雙調一百字，前段九句五仄韻，後段九句六仄韻</p>
<p>李劉<br>
  一點箕星。近天邊。光彩輝耀南極。竹馬兒童。盡道使君生日。<br>
  ●●○○　●○○　○●○●○<font color="#FF6600">●</font>　●●○○　●●●○○<font color="#FF6600">●</font><br>
  原是鳳池仙客。曾曳履、持荷簪筆。稱觴處、晚節花香。月周猶待五夕。<br>
  ○●●○○<font color="#FF6600">●</font>　○●●　○○○<font color="#FF6600">●</font>　○○●　●●○○　●○○●●<font color="#FF6600">●</font><br>
  誰道久拘禁掖。任雙旌五馬。暫從遊逸。九棘三槐。都是等閒親植。<br>
  ○●●○●<font color="#FF6600">●</font>　●○○●●　●○○<font color="#FF6600">●</font>　●●○○　○●●○○<font color="#FF6600">●</font><br>
  見說玉皇側席。但早晚、促歸調燮。功成了、笑傲南山。壽如南山松柏。<br>
  ●●●○●<font color="#FF6600">●</font>　●●●　●○○<font color="#FF6600">●</font>　○○●　●●○○　●○○○○<font color="#FF6600">●</font></p>
<p>此與柳詞句讀迥別，因調名同，故為類列，亦無他首宋詞可校。</p>
</body>
</html>
