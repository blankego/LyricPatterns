<html>
<head>
<title>江亭怨</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>江亭怨</b></font> 
</div>
<p>《花庵詞選》名《清平樂令》。按，《冷齋夜話》云：黃魯直登荊州亭，見亭柱間有此詞，夜夢一女子云〔有感而作〕，魯直驚悟曰：此必吳城小龍女也。因又名《荊州亭》。</p>
<p>雙調四十六字，前後段各四句，三仄韻</p>
<p>《冷齋夜話》無名氏<br>
  簾捲曲欄獨倚。江展暮雲無際。淚眼不曾晴。家在吳頭楚尾。<br>
  ○●●○●<font color="#FF6600">●</font>　○●●○○<font color="#FF6600">●</font>　●●●○○　○●○○●<font color="#FF6600">●</font><br>
  數點落花亂委。撲漉沙鷗驚起。詩句欲成時。沒入蒼煙叢裏。<br>
  ●●●○●<font color="#FF6600">●</font>　●●○○○<font color="#FF6600">●</font>　○●●○○　●●○○○<font color="#FF6600">●</font></p>
<p>此詞無他首可校，平仄亦遵之。</p>
</body>
</html>
