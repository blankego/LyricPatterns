<html>
<head>
<title>促拍採桑子</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>促拍採桑子</b></font></div>
<p>調見朱希真《太平樵唱詞》，一名《促拍醜奴兒》。促拍者，即促節繁聲之意，《中原音韻》所謂〔急曲子〕也，字句與《採桑子》、《添字採桑子》迥別。</p>
<p>雙調五十字，前段五句三平韻，後段五句兩平韻</p>
<p>朱敦儒<br>
  清露濕幽香。想瑤台、無語淒涼。飄然欲去。依然似夢。雲渡銀潢。<br>
  ○●●○<font color="#FF6600">○</font>　●○○　○●○<font color="#FF6600">○</font>　○○●●　○○●●　○●○<font color="#FF6600">○</font><br>
  又是天風吹澹月。佩丁東、攜手西廂。泠泠玉磬。沈沈素瑟。舞遍霓裳。<br>
  ●●○○○●●　●○○　○●○<font color="#FF6600">○</font>　○○●●　○○●●　●●○<font color="#FF6600">○</font></p>
<p>此調亦只此詞，無別首可校。按，《黃山谷集》，《醜奴兒》詞六十二字者，減去前後段第三句，即是此詞，但換頭句，黃詞止五字，因黃體已編入《似娘兒》調，茲不類列。</p>
</body>
</html>
