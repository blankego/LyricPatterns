<html>
<head>
<title>六花飛</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>六花飛</b></font></div>
<p>調見《松隱集》。</p>
<p>雙調一百一字，前後段各十句，四仄韻</p>
<p>曹勳<br>
  寅杓乍正。瑞雲開曉。罩紫霄宮殿。聖孝虔恭。率宸庭冠劍。<br>
  ○○●●　●○○●　●●○○<font color="#FF6600">●</font>　●●○○　●○○○<font color="#FF6600">●</font><br>
  上徽稱、天明地察。奉玉簡。璿曜金輝非常典。<br>
  ●○○　○○●●　●●●　○●○○○○<font color="#FF6600">●</font><br>
  仰吾君、親被袞龍。當檻俯旒冕。<br>
  ●○○　○●●○　○●●○<font color="#FF6600">●</font><br>
  中興聖天子。舜心溫凊。示未嘗閑燕。禮無前比。出淵衷深念。<br>
  ○○●○●　●○○●　●●○○<font color="#FF6600">●</font>　●○○●　●○○○<font color="#FF6600">●</font><br>
  贊木父金母至樂。萬億載。日月榮光俱歡忭。喜春風羅綺。管弦開壽宴。<br>
  ●●●○●●●　●●●　●●○○○○<font color="#FF6600">●</font>　●○○○●　●○○●<font color="#FF6600">●</font></p>
<p>此調只此一詞，無他首可校。前後段第三句、第五句，例作上一下四句法，填者依之。</p>
</body>
</html>
