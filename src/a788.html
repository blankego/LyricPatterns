<html>
<head>
<title>笛家</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>笛家</b></font></div>
<p>一名《笛家弄慢》，柳永《樂章集》注：仙呂宮。</p>
<p>雙調一百二十一字，前段十四句四仄韻，後段十四句五仄韻</p>
<p>柳永<br>
  花發西園。草薰南陌。韶光明媚。乍晴輕暖清明後。<br>
  ○●○○　●⊙○●　○○○●　●○○●○○<font color="#FF6600">●</font><br>
  水嬉舟動。禊飲筵開。銀塘似染。金堤如繡。<br>
  ●⊙○●　●●○○　⊙○●●　○○○<font color="#FF6600">●</font><br>
  是處王孫。幾多遊妓。往往攜纖手。遣離人。對嘉景。觸目盡成感舊。<br>
  ●●○○　●○○●　●●○○<font color="#FF6600">●</font>　●○○　●○●　●●●○●<font color="#FF6600">●</font><br>
  別久。帝城當日。蘭堂夜燭。百萬呼盧。畫閣春風。十千沽酒。<br>
  ●<font color="#FF6600">●</font>　●⊙○●　○○●●　●●○○　●●○○　◎○○<font color="#FF6600">●</font><br>
  未省、宴處能忘弦管。醉裏不尋花柳。<br>
  ●●　●●○○○●　●●◎○○<font color="#FF6600">●</font><br>
  豈知秦樓。玉簫聲斷。前事難重偶。空遺恨。望仙鄉。一晌淚沾襟袖。<br>
  ◎⊙○○　●○○●　⊙●○○<font color="#FF6600">●</font>　○○●　●○○　●●●○○<font color="#FF6600">●</font></p>
<p>此調只有朱雍和詞可校。</p>
<p>又一體　雙調一百二十一字，前後段十四句，五仄韻</p>
<p>朱雍<br>
  瓊質仙姿。縞袂清格。天然疏秀。靜軒煙鎖黃昏後。<br>
  ○●○○　●●○●　○○○<font color="#FF6600">●</font>　●○○●○○<font color="#FF6600">●</font><br>
  影瘦零亂。豔冷瓏璁。雪肌瑩暖。冰枝縈繡。<br>
  ●●○●　●●○○　●○●●　○○○<font color="#FF6600">●</font><br>
  更賦風流。幾番攀贈。細撚香盈手。與東君。敘暌遠。脈脈兩情有舊。<br>
  ●●○○　●○○●　●●○○<font color="#FF6600">●</font>　●○○　●○●　●●●○●<font color="#FF6600">●</font><br>
  立久。閬苑凝夕。瑤窗淡月。百琲樽芳。醉玉譚群。千鍾酬酒。<br>
  ●<font color="#FF6600">●</font>　●●○●　○○●●　●●○○　●●○○　○○○<font color="#FF6600">●</font><br>
  向此、是處難忘攀蕊。送遠何勞隨柳。<br>
  ●●　●●○○○●　●●○○○<font color="#FF6600">●</font><br>
  空聽高樓。笛聲淒斷。樂事人非偶。空餘恨。惹幽香不滅。尚沾春袖。<br>
  ○●○○　●○○●　●●○○<font color="#FF6600">●</font>　○○●　●○○●●　●○○<font color="#FF6600">●</font></p>
<p>此與柳詞同，惟前段第三句押韻，後結作五字一句、四字一句異。<br>
  <br>
  ▲柳永詞，觸目傷懷，盡成感舊二句，落傷懷二字，又一晌消凝，淚沾襟袖二句，落消凝二字，均應從宋本補 </p>
</body>
</html>
