<html>
<head>
<title>一枝春</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>一枝春</b></font></div>
<p>調見楊纘詞，其自度曲也。</p>
<p>雙調九十四字，前段八句四仄韻，後段八句五仄韻</p>
<p>楊纘<br>
  竹爆驚春。競喧闐、夜起千門簫鼓。流蘇帳暖。翠鼎緩騰香霧。<br>
  ◎●○○　●○○　●●○○○<font color="#FF6600">●</font>　○○●●　●●●○○<font color="#FF6600">●</font><br>
  停杯未舉。奈剛要、送年新句。應自有、歌字清圓。未誇上林鶯語。<br>
  ○○●●　●○●　●○○<font color="#FF6600">●</font>　○●◎　○●○○　●⊙●○○<font color="#FF6600">●</font><br>
  從他歲窮日暮。縱閒愁、怎減劉郎風度。屠蘇辦了。迤邐柳欺梅妒。<br>
  ○⊙●○◎<font color="#FF6600">●</font>　●○○　●●○○○<font color="#FF6600">●</font>　○○●●　⊙●●○⊙<font color="#FF6600">●</font><br>
  宮壺未曉。早驕馬繡車盈路。還又把、月夜花朝。自今細數。<br>
  ○○●●　◎⊙●●○○<font color="#FF6600">●</font>　○●◎　◎●○○　●○●<font color="#FF6600">●</font></p>
<p>此調始於此詞，當以此詞為正體，若張炎詞之多押一韻，乃變體也。此詞前後段第二句，俱作上三下六句法，張詞則俱作上一下四五字一句、四字一句，他如周密詞之前段第二句〔柳眠醒、似怯朝來疏雨〕，後段第二句〔愛歌雲嫋嫋，低隨金縷〕，張翥詞之前段第二句〔向雲窗斗巧，宮羅輕剪〕，後段第二句〔鬧春風、簇定冠兒爭轉〕，宋、元人間一為之，亦無不可。按，周詞前段起句〔簾影移陰〕，簾字平聲；第七句〔空自傷、楊柳風流〕，傷字平聲；後段第六句〔曾記是倚嬌成妒〕，曾字平聲，記字仄聲；第七句〔深院悄、門掩梨花〕，門字平聲。譜內可平可仄據此，餘參所採張詞。</p>
<p>又一體　雙調九十四字，前段十句五仄韻，後段九句五仄韻</p>
<p>張炎<br>
  竹外橫枝。並欄杆試數。風才一信。么禽對語。仿佛醉眠初醒。<br>
  ●●○○　●○○●●　○○●<font color="#FF6600">●</font>　○○●●　●●●○○<font color="#FF6600">●</font><br>
  遙知是雪。甚都把、暮寒消盡。清更潤。明月飛來。瘦卻舊時疏影。<br>
  ○○●●　●○●　●○○<font color="#FF6600">●</font>　○●<font color="#FF6600">●</font>　○●○○　●●●○○<font color="#FF6600">●</font><br>
  東閣漫撩詩興。料西湖樹老。難認和靖。晴窗自好。勝事每來獨領。<br>
  ○●●○○<font color="#FF6600">●</font>　●○○●●　○●○<font color="#FF6600">●</font>　○○●●　●●●○●<font color="#FF6600">●</font><br>
  融融向暖。笑塵世、萬花猶冷。須釀成、一點春腴。暗香在鼎。<br>
  ○○●●　●○●　●○○<font color="#FF6600">●</font>　○●○　●●○○　●○●<font color="#FF6600">●</font></p>
<p>此與楊詞同，惟前後段第二句，俱作五字一句、四字一句，前段第八句多押一韻異。</p>
</body>
</html>
