<html>
<head>
<title>金字經 </title>
<meta http-equiv="Content-Type" content="text/html; charset=utf-8">
</head>
<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>金字經</b></font> 
</div>
<p>《太平樂府》注：南呂宮。《元史‧樂志》說法舞隊，有《金字經》曲，一名《閱金經》。</p>
<p>單調三十一字，七句五平韻、一協韻</p>
<p>張可久<br>
  水冷溪魚貴。酒香霜蟹肥。環綠亭深掩翠微。梅。<br>
  ◎●○⊙●　●○○●<font color="#FF6600">○</font>　○●○○◎●<font color="#FF6600">○</font>　<font color="#FF6600">○</font><br>
  落花浮玉杯。山翁醉。笑隨明月歸。<br>
  ●○⊙●<font color="#FF6600">○</font>　○○<font color="#3333FF">●</font>協●○○●<font color="#FF6600">○</font></p>
<p>此亦元人小令，平仄韻互協者。因《元史》採入舞曲，且各有宮調，故存之。其可平可仄，悉參後詞，故不復注。</p>
<p>又一體　單調三十二字，七句五平韻、一協韻《太平樂府》</p>
<p>徐失名<br>
  犀箸絲魚膾。象盤冰蔗漿。池閣南風紅藕香。將。<br>
  ○●○○●　●○○●<font color="#FF6600">○</font>　○●○○○●<font color="#FF6600">○</font>　<font color="#FF6600">○</font><br>
  紫霞白玉觴。低低唱。唱著道、今夜涼。<br>
  ●○●●<font color="#FF6600">○</font>　○○<font color="#3333FF">●</font>協●●●　○●<font color="#FF6600">○</font></p>
<p>此與張詞同，惟結句添一襯字異。</p>
<p>又一體　單調三十四字，七句四平韻、兩協韻《太平樂府》</p>
<p>徐失名<br>
紫燕尋舊壘。翠鴛棲暖沙。一處處、綠楊堪繫馬。他。<br>
  ●●○●●　●○○●<font color="#FF6600">○</font>　●●●　●○○●<font color="#3333FF">●</font>協<font color="#FF6600">○</font><br>
  問前村、沽酒家。鞦韆下。粉牆邊、紅杏花。<br>
  ●○○　○●<font color="#FF6600">○</font>　○○●協●○○　○●<font color="#FF6600">○</font></p>
<p>此與前詞同，惟第三句、第五句，各添一襯字異。</p>
</body>
</html>
