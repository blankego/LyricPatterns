<html>
<head>
<title>楚宮春慢</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>楚宮春慢</b></font></div>
<p>調見《寶月詞》。</p>
<p>雙調一百六字，前段十句五仄韻，後段九句四仄韻</p>
<p>僧揮<br>
  輕盈絳雪。乍團聚同心。千點珠結。畫館繡幃。低舞融融香徹。<br>
  ○○●<font color="#FF6600">●</font>　●○●○○　⊙●○<font color="#FF6600">●</font>　●●●○　○●○○○<font color="#FF6600">●</font><br>
  笑裏精神放縱。斷未許、年華偷歇。<br>
  ◎●○○●●　●●●　○○○<font color="#FF6600">●</font><br>
  信任芳春。都不管、淅淅南薰。別是一家風月。<br>
  ●●○○　⊙●◎　◎●○○　●◎◎⊙○<font color="#FF6600">●</font><br>
  扁舟去後。回望處、娃宮淒涼凝咽。身似斷雲。零落深心難說。<br>
  ○○●●　○●●　○⊙○○○<font color="#FF6600">●</font>　○●●○　○●○○○<font color="#FF6600">●</font><br>
  不與雕欄寸地。忍覷著、漂流離缺。<br>
  ●●○○●●　●●●　○○⊙<font color="#FF6600">●</font><br>
  盡日懨懨、總無語。不及高唐。夢裏相逢時節。<br>
  ●●○○　●⊙◎　◎●○○　●●○○○<font color="#FF6600">●</font></p>
<p>此調自此詞外，只有周密添字詞，故可平可仄，悉參周詞。</p>
<p>又一體　雙調一百八字，前段十句五仄韻，後段九句五仄韻</p>
<p>周密<br>
  香迎曉白。看煙佩霞綃。美女金谷。倦倚畫欄。無語情深嬌足。<br>
  ○○●<font color="#FF6600">●</font>　●○●○○　●●○<font color="#FF6600">●</font>　●●●○　○●○○○<font color="#FF6600">●</font><br>
  雲擁瑤房帳暖。翠幕捲、東風傾國。<br>
  ○●○○●●　●●●　○○○<font color="#FF6600">●</font><br>
  半撚愁紅。念舊遊、凝佇蘭翹。瑞鸞低舞庭綠。<br>
  ●●○○　●●○　○●○○　●○○●○<font color="#FF6600">●</font><br>
  猶想沈香亭北。人醉裏、芳筆曾題新曲。輕裛露痕。移取春歸華屋。<br>
  ○●○○○<font color="#FF6600">●</font>　○●●　○●○○○<font color="#FF6600">●</font>　○●●○　○●○○○<font color="#FF6600">●</font><br>
  綠障銀屏靜掩。悄未許、鶯窺蝶宿。<br>
  ●●○○●●　●●●　○○●<font color="#FF6600">●</font><br>
  絳蠟良宵、酒半闌。重繞鴛機。醉靨爭妍紅玉。<br>
  ●●○○　●●○　○●○○　●●○○○<font color="#FF6600">●</font></p>
<p>此與僧揮詞同，惟換頭句添二字、又押韻異。</p>
</body>
</html>
