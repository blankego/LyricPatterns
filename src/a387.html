<html>
<head>
<title>碧牡丹</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>碧牡丹</b></font></div>
<p>《金詞》注：中呂調。</p>
<p>雙調七十四字，前段七句五仄韻，後段八句六仄韻</p>
<p>晏幾道<br>
  翠袖疏紈扇。涼葉催歸燕。一夜西風。幾處傷高懷遠。<br>
  ●●○○<font color="#FF6600">●</font>　○●○○<font color="#FF6600">●</font>　●●○○　●●○○○<font color="#FF6600">●</font><br>
  細菊枝頭。開嫩香還遍。月痕依舊庭院。<br>
  ●●○○　○●○○<font color="#FF6600">●</font>　●○○●○<font color="#FF6600">●</font><br>
  事何限。悵望秋色晚。離人鬢華將換。靜憶天涯。路比此情還短。<br>
  ●○<font color="#FF6600">●</font>　●●○●<font color="#FF6600">●</font>　○○●○○<font color="#FF6600">●</font>　●●○○　●●●○○<font color="#FF6600">●</font><br>
  試約鸞箋。傳素期良願。南雲應有新雁。<br>
  ●●○○　○●○○<font color="#FF6600">●</font>　○○○●○<font color="#FF6600">●</font></p>
<p>汲古閣本，于〔事何限〕句分段，今照《花草粹編》校定。此詞前段第二句五字，惟《小山集》有此體，宋人皆三字兩句也，故可平可仄，詳注程詞之下。此詞前段第六句、後段第七句，例應上一下四句法，與別句五字者不同。</p>
<p>又一體　雙調七十五字，前段九句五仄韻，後段九句六仄韻</p>
<p>程垓<br>
  睡起情無著。曉雨盡。春寒弱。酒盞飄零。幾日頓疏行樂。<br>
  ●●○○<font color="#FF6600">●</font>　◎◎●　○○<font color="#FF6600">●</font>　●●○○　●●◎○⊙<font color="#FF6600">●</font><br>
  試數花枝。問此情何若。為誰開。為誰落。<br>
  ●●○○　◎●○○<font color="#FF6600">●</font>　◎○⊙　●○<font color="#FF6600">●</font><br>
  正愁卻。不是花情薄。花元笑人蕭索。舊觀千紅。至今冷夢難託。<br>
  ●○<font color="#FF6600">●</font>　◎●○○<font color="#FF6600">●</font>　○○●○○<font color="#FF6600">●</font>　●●○○　●⊙◎◎○<font color="#FF6600">●</font><br>
  燕麥春風。更幾人驚覺。對花羞。為花惡。<br>
  ●●○○　●●○○<font color="#FF6600">●</font>　●○○　●○<font color="#FF6600">●</font></p>
<p>此與晏詞同，惟前段第二句添一字，作三字兩句，兩結句各攤破句法，作三字兩句異。宋有張先、晁補之兩詞可校。按，晁詞，前段第二句〔銀箏燕〕，銀字、箏字俱平聲；第五句〔婀娜腰肢柳細〕，腰字平聲，柳字仄聲；第七句〔紅浪隨鴛履〕，紅字平聲；第八句〔梁州緊〕，梁字平聲，緊字仄聲；後段第五句〔困人流波生媚〕，人字仄聲，流波二字俱平聲；又，張詞，後段第二句〔閑照孤鸞戲〕，閑字平聲。譜內可平可仄據此。又按。晁詞，前後段第七句，〔紅浪隨鴛履〕、〔眼亂樽中翠〕，不作上一下四句法，不若張詞〔斂黛眉橫翠〕、〔但暮雲千里〕，為合格也。<br>
</p>
</body>
</html>
