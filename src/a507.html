<html>
<head>
<title>惜秋華</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>惜秋華</b></font></div>
<p>吳文英自度曲。</p>
<p>雙調九十四字，前段八句五仄韻，後段九句六仄韻</p>
<p>吳文英<br>
  思渺西風。悵行蹤、浪逐南飛高雁。怯上翠微。危樓更堪憑晚。<br>
  ●●○○　●○○　●●○○○<font color="#FF6600">●</font>　◎●●○　○○●○○<font color="#FF6600">●</font><br>
  蓬萊對起幽雲。澹埜色山容愁捲。清淺。瞰滄波、靜銜秋痕一線。<br>
  ○○●●○○　●◎●○○⊙<font color="#FF6600">●</font>　○<font color="#FF6600">●</font>　●○○　●⊙○○◎<font color="#FF6600">●</font><br>
  十載寄吳苑。慣東籬深處。把露黃偷剪。移莫影、照越鏡。意銷香斷。<br>
  ◎●●○<font color="#FF6600">●</font>　●⊙⊙⊙◎　●●○○<font color="#FF6600">●</font>　⊙◎●　◎●●　●○○<font color="#FF6600">●</font><br>
  秋娥賦得閒情。倚翠樽、小眉初展。深勸。待明朝、醉巾重岸。<br>
  ○○●●○○　●●⊙　◎○○<font color="#FF6600">●</font>　○<font color="#FF6600">●</font>　●○○　◎○⊙<font color="#FF6600">●</font></p>
<p>此調見《夢窗詞》，凡五首，句讀韻腳，互有異同，故悉載以盡其變。此詞可平可仄，即參下四詞句法同者，惟〔路遠仙城〕詞，後段第六句〔愁邊暮合碧雲〕，碧字入聲；〔數日西風〕詞，後段第五句〔已近紫霄尺五〕，尺字入聲；結句〔問別來、解相思否〕，別字入聲，此皆以入作平，不注可仄。</p>
<p>又一體　雙調九十三字，前段十句四仄韻、一協韻，後段九句六仄韻</p>
<p>吳文英<br>
  路遠仙城。自玉郎去卻。芳卿憔悴。錦段鏡空。重鋪步幢新綺。<br>
  ●●○○　●●○●●　○○○<font color="#FF6600">●</font>　●●●○　○○●○○<font color="#FF6600">●</font><br>
  凡花瘦不禁秋。幻膩玉腴紅鮮麗。相攜。試新妝乍畢。交扶輕醉。<br>
  ○○●●○○　●●●○○○<font color="#FF6600">●</font>　○<font color="#3333FF">○</font>協●○○●●　○○○<font color="#FF6600">●</font><br>
  長記斷橋外。驟玉驄過處。千嬌凝睇。昨夢頓醒。依約舊時眉翠。<br>
  ○●●○<font color="#FF6600">●</font>　●●○●●　○○○<font color="#FF6600">●</font>　●●●○　○●●○○<font color="#FF6600">●</font><br>
  愁邊暮合碧雲。倩唱入、六ㄠ聲裏。風起。舞斜陽、欄杆十二。<br>
  ○○●●●○　●●●　●○○<font color="#FF6600">●</font>　○<font color="#FF6600">●</font>　●○○　○○●<font color="#FF6600">●</font></p>
<p>此與〔思渺西風〕詞同，惟後段第三句減一字，第五句不作六字折腰句法異。又，〔思渺西風〕詞，前段第八句短韻，仍押仄聲韻，此用平聲，乃本部三聲協。</p>
<p>又一體　雙調九十三字，前段八句四仄韻，後段九句六仄韻</p>
<p>吳文英<br>
  細響殘蛩。傍燈前、似說深秋懷抱。怕上翠微。傷心亂煙殘照。<br>
  ●●○○　●○○　●●○○○<font color="#FF6600">●</font>　●●●○　○○●○○<font color="#FF6600">●</font><br>
  西湖鏡掩塵沙。翳曉影、秦鬟雲擾。新鴻。喚淒涼、漸入紅萸烏帽。<br>
  ○○●●○○　●●●　○○○<font color="#FF6600">●</font>　○○　●○○　●●○○○<font color="#FF6600">●</font><br>
  江上故人老。視東籬秀色。依然娟好。晚夢趁、鄰杵斷。乍將愁到。<br>
  ○●●○<font color="#FF6600">●</font>　●○○●●　○○○<font color="#FF6600">●</font>　●●●　○●●　●○○<font color="#FF6600">●</font><br>
  秋娘淚濕黃昏。又滿城、雨輕風小。閑了。看芙蓉、畫船多少。<br>
  ○○●●○○　●●○　●○○<font color="#FF6600">●</font>　○<font color="#FF6600">●</font>　●○○　●○○<font color="#FF6600">●</font></p>
<p>此亦與〔思涉西風〕詞同，惟前段第八句不押短韻，後段第三句亦減一字異。</p>
<p>又一體　雙調九十三字，前段十句四仄韻，後段九句六仄韻</p>
<p>吳文英<br>
  數日西風。打秋林棗熟。還催人去。瓜果夜深。斜河擬看星度。<br>
  ●●○○　●○○●●　○○○<font color="#FF6600">●</font>　○●●○　○○●○○<font color="#FF6600">●</font><br>
  匆匆便倒離樽。悵遇合、雲銷萍聚。留連。有殘蟬韻晚。時歌金縷。<br>
  ○○●●○○　●●●　○○○<font color="#FF6600">●</font>　○○　●○○●●　○○○<font color="#FF6600">●</font><br>
  綠水暫如許。奈南牆冷落。竹煙槐雨。此去杜曲。已近紫霄尺五。<br>
  ●●●○<font color="#FF6600">●</font>　●○○●●　●○○<font color="#FF6600">●</font>　●●●●　●●●○●<font color="#FF6600">●</font>　<br>
  扁舟夜宿吳江。正水佩霓裳無數。眉嫵。問別來、解相思否。<br>
  ○○●●○○　●●●○○○<font color="#FF6600">●</font>　○<font color="#FF6600">●</font>　●●○　●○○<font color="#FF6600">●</font></p>
<p>此與〔細響殘蛩〕詞同，惟後段第五句不作折腰句法異。</p>
<p>又一體　雙調九十三字，前段九句四仄韻，後段九句六仄韻</p>
<p>吳文英<br>
  露罥蛛絲。小樓陰墮月。秋驚華鬢。宮漏未央。當時鈿釵遺恨。<br>
  ●●○○　●○○●●　○○○<font color="#FF6600">●</font>　○●●○　○○●○○<font color="#FF6600">●</font><br>
  人間夢隔西風。算天上、年華一瞬。相逢。縱相疏、勝卻巫陽無准。<br>
  ○○●●○○　●○●　○○●<font color="#FF6600">●</font>　○○　●○○　●●○○○<font color="#FF6600">●</font><br>
  何處動涼訊。聽露井梧桐。楚騷成韻。彩雲斷、翠羽散。此情難問。<br>
  ○●●○<font color="#FF6600">●</font>　●●●○○　●○○<font color="#FF6600">●</font>　●○●　●●●　●○○<font color="#FF6600">●</font><br>
  銀河萬古秋聲。但望中、嫠星清潤。輕俊。度金針、漫牽方寸。<br>
  ○○●●○○　●●○　●○○<font color="#FF6600">●</font>　○<font color="#FF6600">●</font>　●○○　●○○<font color="#FF6600">●</font></p>
<p>此與〔數日西風〕詞同，惟前段第九句，作上三下五句法，後段第四句折腰句法異。<br>
</p>
</body>
</html>
