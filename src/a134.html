<html>
<head>
<title>西地錦</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>西地錦</b></font> 
</div>
<p>元高拭詞，第三句七字者，註黃鐘宮。</p>
<p>雙調四十六字，前後段各五句，三仄韻</p>
<p>蔡伸<br>
  寂寞悲秋懷抱。掩重門悄悄。清風皓月。朱欄畫閣。雙鴛池沼。<br>
  ◎●⊙○⊙<font color="#FF6600">●</font>　●⊙○◎<font color="#FF6600">●</font>　○○●●　⊙○●●　⊙○○<font color="#FF6600">●</font><br>
  不忍今宵重到。惹離愁多少。蓬山路杳。藍橋信阻。黃花空老。<br>
  ◎●⊙○⊙<font color="#FF6600">●</font>　◎⊙○○<font color="#FF6600">●</font>　⊙○●●　○○●●　○○○<font color="#FF6600">●</font></p>
<p>此詞前後段兩結句各四字，章華〔重過黃糧〕詞，正與此同。按，章詞，前段起句〔重過黃糧古驛〕，古字仄聲；末句〔不禁攀折〕，不字仄聲；後段第三句〔紫泥誥下〕，紫字仄聲。譜內可不可仄據此，餘參下詞。</p>
<p>又一體　雙調四十八字，前後段各五句，三仄韻</p>
<p>石孝友<br>
  回望玉樓金闕。正水遮山隔。風兒又起。雨兒又急。好愁人天色。<br>
  ○●●○○<font color="#FF6600">●</font>　●●○○<font color="#FF6600">●</font>　○○●●　●○●●　●○○○<font color="#FF6600">●</font><br>
  兩岸荻花楓葉。爭舞紅吹白。中秋過也。重陽近也。作天涯孤客。<br>
  ●●●○○<font color="#FF6600">●</font>　○●○○<font color="#FF6600">●</font>　○○●●　○○●●　●○○○<font color="#FF6600">●</font></p>
<p>此詞前後段兩結句各五字，周紫芝〔雨細欲收〕詞，正與此同，平仄亦如一。</p>
<p>又一體　雙調四十七字，前後段各四句，三仄韻</p>
<p>《梅苑》無名氏<br>
  不與群花相續。獨佔春光速。幽香遠遠散西東。惟竹籬茅屋。<br>
  ●●○○○<font color="#FF6600">●</font>　●●○○<font color="#FF6600">●</font>　○○●●●○○　○●○○<font color="#FF6600">●</font><br>
  羌管誰調一曲。送月夜、猶芬馥。忍君折取向玉堂。只這些清福。<br>
  ○●○○●<font color="#FF6600">●</font>　●●●　○○<font color="#FF6600">●</font>　●○●●●●○　●●○○<font color="#FF6600">●</font></p>
<p>此詞前後段第三句各七字，其前段第二句，不作上一下四句法，後段第二句，六字折腰，自成一體。<br>
</p>
</body>
</html>
