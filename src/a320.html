<html>
<head>
<title>賀熙朝</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>賀熙朝</b></font></div>
<p>調見《花間集》。</p>
<p>雙調六十一字，前段七句五仄韻，後段六句四仄韻</p>
<p>歐陽炯<br>
  憶昔花間相見後。只憑纖手。暗拋紅豆。<br>
  ●●○○○●<font color="#FF6600">●</font>　●○○<font color="#FF6600">●</font>　◎○○<font color="#FF6600">●</font><br>
  人前不解。巧傳心事。別來依舊。辜負春晝。<br>
  ⊙○◎●　●○○◎　●⊙○<font color="#FF6600">●</font>　○●○<font color="#FF6600">●</font><br>
  碧羅衣上蹙金繡。睹對對鴛鴦。空裛淚痕透。<br>
  ●○○●◎○<font color="#FF6600">●</font>　◎●●⊙○　○●◎⊙<font color="#FF6600">●</font><br>
  想韶顏非久。終是為伊。只恁偷瘦。<br>
  ●○○○<font color="#FF6600">●</font>　○●●○　◎●○<font color="#FF6600">●</font></p>
<p>此唐調也，宋人無填之者，故譜內可平可仄，即參下詞。</p>
<p>又一體　雙調六十一字，前段七句四仄韻，後段六句四仄韻</p>
<p>歐陽炯<br>
  憶昔花間初識面。紅袖半遮。妝臉輕轉。<br>
  ●●○○○●<font color="#FF6600">●</font>　○●●○　○●○<font color="#FF6600">●</font><br>
  石榴裙帶。故將纖纖。玉指偷撚。雙鳳金線。<br>
  ●○○●　●○○○　●●○<font color="#FF6600">●</font>　○●○<font color="#FF6600">●</font><br>
  碧梧桐鎖深深院。誰料得兩情。何日教繾綣。<br>
  ●○○●○○<font color="#FF6600">●</font>　○●●●○　○●○●<font color="#FF6600">●</font><br>
  羨春來雙燕。飛到玉樓。朝暮相見。<br>
  ●○○○<font color="#FF6600">●</font>　○●●○　○●○<font color="#FF6600">●</font></p>
<p>此與前詞同，惟前段第二句不押韻異。<br>
</p>
</body>
</html>
