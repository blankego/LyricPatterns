<html>
<head>
<title>早梅香</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>早梅香</b></font></div>
<p>調見《梅苑》，因詞中有〔探得早梅〕及〔亂飛香雪〕句，故名。</p>
<p>雙調九十六字，前段十一句四仄韻，後段十句四仄韻</p>
<p>《梅苑》無名氏<br>
  北帝收威。又探得早梅。漏春消息。粉蕊瓊苞。擬將胭脂。輕染顏色。<br>
  ●●○○　●●●●○　●○○<font color="#FF6600">●</font>　●●○○　●○○○　○●○<font color="#FF6600">●</font><br>
  素質盈盈。終不許、雪霜欺得。奈化工。偏宜賦與。壽陽妝飾。<br>
  ●●○○　○●●　●○○<font color="#FF6600">●</font>　●●○　○○●●　●○○<font color="#FF6600">●</font><br>
  獨自逞冰姿。比夭桃繁杏殊別。為報山翁。逢此有花。樽前且須攀折。<br>
  ●●●○○　●○○○●○<font color="#FF6600">●</font>　●●○○　○●●○　○○●○○<font color="#FF6600">●</font><br>
  醉賞吟戀。莫辜負、好天風月。恐笛聲悲。紛紛便似。亂飛香雪。<br>
  ●●○●　●○●　●○○<font color="#FF6600">●</font>　●●○○　○○●●　●○○<font color="#FF6600">●</font></p>
<p>此調只此一詞，無別首可校。</p>
</body>
</html>
