<html>
<head>
<title>明月逐人來</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>明月逐人來</b></font></div>
<p>按，《能改齋漫錄》云：李持正自撰譜，蓋因詞有〔皓月隨人近遠〕句，故名。</p>
<p>雙調六十二字，前段六句五仄韻，後段六句四仄韻</p>
<p>李持正<br>
  星河明澹。春來深淺。紅蓮正、滿城開遍。<br>
  ○○○<font color="#FF6600">●</font>　○○○<font color="#FF6600">●</font>　○○●　●○○<font color="#FF6600">●</font><br>
  禁街行樂。暗塵香拂面。皓月隨人近遠。<br>
  ●○⊙●　◎⊙○◎<font color="#FF6600">●</font>　●●○○●<font color="#FF6600">●</font><br>
  天半鼇山。光動鳳樓西觀。東風靜、珠簾不捲。<br>
  ○●○○　⊙●◎○⊙<font color="#FF6600">●</font>　○○●　○○●<font color="#FF6600">●</font><br>
  玉輦待歸。雲外聞弦管。認得宮花影轉。<br>
  ●◎●⊙　○●○○<font color="#FF6600">●</font>　●●○○◎<font color="#FF6600">●</font></p>
<p>此調自此詞外，只有張元幹詞可校。張詞，前段第四、五句〔軟紅影裏，誰會王孫意〕，影字仄聲，誰字平聲，會字仄聲，孫字平聲；後段第二句〔五夜春風鼓吹〕，五字仄聲，春字平聲，鼓字仄聲；第四句〔鳳幃未暖〕，幃字平聲，暖字仄聲；結句〔更問陰晴天氣〕，天字平聲。譜內可平可仄據此。譜內可平可仄據此。<br>
</p>
</body>
</html>
