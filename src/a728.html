<html>
<head>
<title>西河</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>西河</b></font></div>
<p>《碧雞漫志》：大石調《西河慢》，聲犯正平。張炎詞，名《西湖》。</p>
<p>三段一百五字，前段六句四仄韻，中段七句四仄韻，後段六句四仄韻</p>
<p>周邦彥<br>
  佳麗地。南朝盛事誰記。山圍故國繞清江。髻鬟對起。<br>
  ○◎<font color="#FF6600">●</font>　⊙○◎●○<font color="#FF6600">●</font>　⊙○◎●●○○　◎○◎<font color="#FF6600">●</font><br>
  怒濤寂寞打孤城。風檣遙度天際。<br>
  ◎○◎●●○○　⊙○⊙●○<font color="#FF6600">●</font><br>
  斷崖樹。猶倒倚。莫愁艇子曾繫。空餘舊跡郁蒼蒼。霧沈半壘。<br>
  ◎⊙◎　⊙◎<font color="#FF6600">●</font>　◎○◎●○<font color="#FF6600">●</font>　⊙○◎●●○○　●○●<font color="#FF6600">●</font><br>
  夜深月過女牆來。賞心東望淮水。<br>
  ●○◎●●○○　⊙○⊙●○<font color="#FF6600">●</font><br>
  酒旗戲鼓甚處市。想依稀、王謝鄰里。燕子不知何世。<br>
  ●○●●●●<font color="#FF6600">●</font>　◎○⊙　○◎○<font color="#FF6600">●</font>　◎●◎○○<font color="#FF6600">●</font><br>
  入尋常、巷陌人家。相對如說興亡。斜陽裏。<br>
  ●○○　●●○○　⊙●⊙●○○　○○<font color="#FF6600">●</font></p>
<p>此調以此詞為正體，若辛詞之少押一韻，陳詞之句讀小異，周詞別首之少押一韻、又句讀參差，劉詞之添字，王詞之減字，皆變格也。此詞第二段起，例作三字兩句，譜內辛詞、周詞、劉詞、王詞亦然。按，張炎詞，前段第三句〔鬧紅深處小秦箏〕，鬧字仄聲；吳文英詞，後段第二句〔殘寒退、初卸羅綺〕，殘字平聲，退字仄聲。譜內可平可仄據此，餘參所採五詞。前段第二句、中段第三句，例作平平仄仄平仄，或仄平平仄平仄，周詞別首平仄與諸家不同，辛詞正照此填，當自成一體，不可參校。後段起句，連用五仄聲字，陳允平和詞亦然。若周詞別首及辛詞俱作折腰句法，與諸家異。即黃升詞之〔大江東去、日西墜〕亦未合格，譜內概不校注平仄。</p>
<p>又一體　三段一百五字，前段六句四仄韻，中段七句四仄韻，後段五句四仄韻</p>
<p>辛棄疾<br>
  西江水。道是西江人淚。無情卻解送行人。月明千里。<br>
  ○○<font color="#FF6600">●</font>　●●○○○<font color="#FF6600">●</font>　○○●●●○○　●○○<font color="#FF6600">●</font><br>
  從今日日倚高樓。傷心煙樹如薺。<br>
  ○○●●●○○　○○○●○<font color="#FF6600">●</font><br>
  會君難。別君易。草草不如人意。十年著破繡衣茸。種成桃李。<br>
  ●○○　●○<font color="#FF6600">●</font>　●●●○○<font color="#FF6600">●</font>　●○●●●○○　●○○<font color="#FF6600">●</font><br>
  問君可是壓承明。東方鼓吹千騎。<br>
  ●○●●●○○　○○●●○<font color="#FF6600">●</font><br>
  對梅花、更消一醉。看明年、調鼎風味。老大自憐憔悴。<br>
  ●○○　●○●<font color="#FF6600">●</font>　●○○　○●○<font color="#FF6600">●</font>　●●●○○<font color="#FF6600">●</font><br>
  過吾廬、定有幽人相問。歲晚淵明歸來未。<br>
  ●○○　●●○○○●　●●○○○○<font color="#FF6600">●</font></p>
<p>此與周詞同，惟後段結句作九字一句、七字一句異。此詞後段起句七字，作一三下四句法，與周詞別首同。</p>
<p>又一體　三段一百五字，前段六句三仄韻，中段七句五仄韻，後段六句四仄韻</p>
<p>周邦彥<br>
  長安道。瀟灑西風時起。塵埃車馬晚遊行。霸陵煙水。<br>
  ○○●　○●○○○<font color="#FF6600">●</font>　○○○●●○○　●○○<font color="#FF6600">●</font><br>
  亂鴉棲鳥夕陽中。參差霜樹相倚。<br>
  ●○○○●○○　○○○●○<font color="#FF6600">●</font><br>
  到此際。愁如葦。冷落關河千里。追思唐漢昔繁華。斷碑殘記。<br>
  ●●<font color="#FF6600">●</font>　○○<font color="#FF6600">●</font>　●●○○○<font color="#FF6600">●</font>　○○○●●○○　●○○<font color="#FF6600">●</font><br>
  未央宮闕已成灰。終南依舊濃翠。<br>
  ●○○●●○○　○○○●○<font color="#FF6600">●</font><br>
  對此景、無限愁思。繞天涯、秋蟾如水。轉使客情如醉。<br>
  ●●●　○●○<font color="#FF6600">●</font>　●○○　○○○<font color="#FF6600">●</font>　●●●○○<font color="#FF6600">●</font><br>
  算當時、萬古雄名。儘是作、後來人。淒涼事。<br>
  ●○○　●●○○　●●●　●○○　○○<font color="#FF6600">●</font></p>
<p>此與〔佳麗地〕詞同，惟前段起句不用韻，中段換頭多押一韻異。</p>
<p>又一體　三段一百五字，每段各六句，四仄韻</p>
<p>陳允平<br>
  形勝地。西陵往事重記。溶溶王氣滿東南。英雄間起。<br>
  ○●<font color="#FF6600">●</font>　○○●●○<font color="#FF6600">●</font>　○○●●●○○　○○●<font color="#FF6600">●</font><br>
  鳳遊何處古墓空。長江縹緲無際。<br>
  ●○○●●○○　○○●●○<font color="#FF6600">●</font><br>
  石頭城上試倚。吳襟楚帶如繫。烏衣巷陌幾斜陽。燕閑舊壘。<br>
  ●○○●●<font color="#FF6600">●</font>　○○●●○<font color="#FF6600">●</font>　○○●●●○○　●○●<font color="#FF6600">●</font><br>
  後庭玉樹委歌塵。淒涼遺恨流水。<br>
  ●○●●●○○　○○○●○<font color="#FF6600">●</font><br>
  買花問酒錦繡市。醉新亭、芳草千里。夢醒覺非今世。<br>
  ●○●●●●<font color="#FF6600">●</font>　●○○　○●○<font color="#FF6600">●</font>　●●●○○<font color="#FF6600">●</font><br>
  對三山、半落青天。數點白鷺飛來。西風裏。<br>
  ●○○　●●○○　●●●●○○　○○<font color="#FF6600">●</font></p>
<p>此和周詞也，惟中段第一、二句，作六字一句異。</p>
<p>又一體　三段一百十一字，前段六句三仄韻，中段九句五仄韻，後段五句五仄韻</p>
<p>劉一止<br>
  山驛晚。行人昨停征轡。白沙翠竹鎖柴門。亂峰相倚。<br>
  ○●●　○○●○○<font color="#FF6600">●</font>　●○●●●○○　●○○<font color="#FF6600">●</font><br>
  一番急雨洗天回。掃雲風定還起。<br>
  ●○●●●○○　●○○●○<font color="#FF6600">●</font><br>
  斷岸樹。愁無際。念淒斷。誰與寄。雙魚尺素難委。<br>
  ●●●　○○<font color="#FF6600">●</font>　●○●　○●<font color="#FF6600">●</font>　○○●●○<font color="#FF6600">●</font><br>
  遙知洞戶隔煙窗。簟橫秋水。淡花明玉不勝寒。綠樽初試冰蟻。<br>
  ○○●●●○○　●○○<font color="#FF6600">●</font>　●○○●●○○　●○○●○<font color="#FF6600">●</font><br>
  小歡細酌任敧醉。撲流螢、應卜心事。誰記天涯憔悴。<br>
  ●○●●●○<font color="#FF6600">●</font>　●○○　○●○<font color="#FF6600">●</font>　○●○○○<font color="#FF6600">●</font><br>
  對今宵、皓月明河千里。夢越空城疏煙裏。<br>
  ●○○　●●○○○<font color="#FF6600">●</font>　●●○○○○<font color="#FF6600">●</font></p>
<p>此亦周〔佳麗地〕詞體，惟中段添三字兩句異。</p>
<p>又一體　三段一百四字，前段六句四仄韻，中段七句四仄韻，後段五句五仄韻</p>
<p>王彧<br>
  天下事。問天怎忍如此。陵圖誰把獻君王。結愁未已。<br>
  ○●<font color="#FF6600">●</font>　●○●●○<font color="#FF6600">●</font>　○○○●●○○　●○●<font color="#FF6600">●</font><br>
  少豪氣概總成塵。空餘白骨黃葦。<br>
  ●○●●●○○　○○●●○<font color="#FF6600">●</font><br>
  千古恨。吾老矣。東遊曾弔淮水。繡春臺上一回登。一回搵淚。<br>
  ○●●　○●<font color="#FF6600">●</font>　○○○●○<font color="#FF6600">●</font>　●○○●●○○　●○●<font color="#FF6600">●</font><br>
  醉歸撫劍倚西風。江濤猶壯人意。<br>
  ●○●●●○○　○○○●○<font color="#FF6600">●</font><br>
  只今袖手野色裏。望長淮、猶二千里。總有英心誰寄。<br>
  ●○●●●●<font color="#FF6600">●</font>　●○○　○●○<font color="#FF6600">●</font>　●●○○○<font color="#FF6600">●</font><br>
  近新來、又報烽煙起。絕域張騫歸來未。<br>
  ●○○　●●○○<font color="#FF6600">●</font>　●●○○○○<font color="#FF6600">●</font></p>
<p>此亦與周〔佳麗地〕詞同，惟後段結減一字，作八字一句、七字一句異。<br>
</p>
</body>
</html>
