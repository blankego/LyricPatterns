<html>
<head>
<title>雙瑞蓮</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>雙瑞蓮</b></font></div>
<p>調見《虛齋樂府》，詞詠並頭蓮，即以為名。</p>
<p>雙調九十五字，前段十句六仄韻，後段九句五仄韻</p>
<p>趙以夫<br>
  千機雲錦裏。看並蒂新房。駢頭芳蕊。清標豔態。兩兩翠裳霞袂。<br>
  ○○○●<font color="#FF6600">●</font>　●●●○○　○○○<font color="#FF6600">●</font>　○○●●　●●●○○<font color="#FF6600">●</font><br>
  似是商量心事。倚綠蓋、無言相對。天蘸水。彩舟過處。鴛鴦驚起。<br>
  ●●○○○●　●●●　○○○<font color="#FF6600">●</font>　○●<font color="#FF6600">●</font>　●○●●　○○○<font color="#FF6600">●</font><br>
  縹緲漾影搖香。想劉阮風流。雙仙姝麗。閒情不斷。猶戀人間歡會。<br>
  ●●●●○○　●○●○○　○○○<font color="#FF6600">●</font>　○○●●　○●○○○<font color="#FF6600">●</font><br>
  莫待西風吹老。薦玉醴、碧筩拌醉。清露底。月照一襟歸思。<br>
  ●●○○○●　●●●　●○○<font color="#FF6600">●</font>　○●<font color="#FF6600">●</font>　●●●○○<font color="#FF6600">●</font></p>
<p>此調近《玉漏遲》，但前段第二句多一字，前後段第四句平仄不同耳，然無別首宋詞可校。<br>
</p>
</body>
</html>
