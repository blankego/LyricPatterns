<html>
<head>
<title>a441</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>驀山溪</b></font></div>
<p>《翰墨全書》，名《上陽春》；《金詞》注：大石調。</p>
<p>雙調八十二字，前後段各九句，三仄韻</p>
<p>程垓<br>
  老來風味。是事都無可。只愛小書舟。剩圍著、琅玕幾個。<br>
  ◎○⊙●　◎●○○<font color="#FF6600">●</font>　◎◎●○○　◎⊙◎　⊙○◎<font color="#FF6600">●</font><br>
  呼風約月。隨分樂生涯。不羨富。不憂貧。不怕烏蟾墮。<br>
  ⊙○◎●　⊙●●○○　◎◎◎　◎⊙⊙　◎●○○<font color="#FF6600">●</font><br>
  三杯徑醉。轉覺乾坤大。醉後百篇詩。盡從他、龍吟鶴和。<br>
  ⊙○◎●　◎●○○<font color="#FF6600">●</font>　◎●●○○　◎⊙⊙　⊙○◎<font color="#FF6600">●</font><br>
  升沈萬事。還與本來天。青雲上。白雲間。一任安排我。<br>
  ⊙○◎●　⊙●●○○　⊙⊙◎　●○○　◎●○○<font color="#FF6600">●</font></p>
<p>宋詞填此調者，其字句並同，惟押韻各異。此詞前後段起句及第七、八句，俱不押韻，宋人如此者甚多，自應編為正體，以下悉為類列，以備參考，其可平可仄，即參所採各詞，故不復注。</p>
<p>又一體　雙調八十二字，前段九句四仄韻，後段九句三仄韻</p>
<p>姜夔<br>
  與鷗為客。綠野留吟屐。兩行柳垂陰。是當年、仙翁手植。<br>
  ●○○<font color="#FF6600">●</font>　●●○○<font color="#FF6600">●</font>　●○●○○　●○○　○○●<font color="#FF6600">●</font><br>
  一亭寂寞。煙外帶愁橫。荷冉冉。展涼雲。橫臥虹千尺。<br>
  ●○●●　○●●○○　○●●　●○○　○●○○<font color="#FF6600">●</font><br>
  才因老盡。秀。君休覓。萬綠正迷人。更愁入、山陽夜笛。<br>
  ○○●●　●●○○<font color="#FF6600">●</font>　●●●○○　●○●　○○●<font color="#FF6600">●</font><br>
  百年心事。惟有玉欄知。吟未了。放船回。月下空相憶。<br>
  ●○○●　○●●○○　○●●　●○○　●●○○<font color="#FF6600">●</font></p>
<p>此詞前段起句押韻，後段起句不押韻，按，葛勝仲〔出門西笑〕詞，張表臣〔樓橫北固〕詞，沈會宗〔想伊不住〕詞，楊無咎〔天姿雅素〕詞，吳儆清〔清晨早起〕詞，張埜〔洞庭珍味〕詞，皆與此同。</p>
<p>又一體　雙調八十二字，前段九句三仄韻，後段九句四仄韻</p>
<p>張震<br>
  青梅如豆。斷送春歸去。小綠間長紅。看幾處、雲歌柳舞。<br>
  ○○○●　●●○○<font color="#FF6600">●</font>　●●●○○　○●●　○○●<font color="#FF6600">●</font><br>
  偎花識面。對月共論心。攜素手。採香遊。踏遍西池路。<br>
  ○○●●　●●●○○　○●●　●○○　●●○○<font color="#FF6600">●</font><br>
  水邊朱戶。曾記銷魂處。小立背鞦韆。空悵望、娉婷韻度。<br>
  ●○○<font color="#FF6600">●</font>　○●○○<font color="#FF6600">●</font>　●●●○○　○●●　○○●<font color="#FF6600">●</font><br>
  楊花撲面。香糝一簾風。情脈脈。酒厭厭。回首斜陽暮。<br>
  ○○●●　○●●○○　○●●　●○○　○●○○<font color="#FF6600">●</font></p>
<p>此詞前段起句不押韻，後段起句押韻。按，晁補之〔金樽玉酒〕詞，劉子翬〔浮煙冷雨〕詞，袁去華〔蕊珠宮闕〕詞，謝懋〔厭厭睡起〕詞，皆與此同。</p>
<p>又一體　雙調八十二字，前後段各九句，四仄韻</p>
<p>張震<br>
  春光如許。春到江南路。柳眼弄晴暉。笑梅花、落英無數。<br>
  ○○○<font color="#FF6600">●</font>　○●○○<font color="#FF6600">●</font>　●●●○○　●○○　●○○<font color="#FF6600">●</font><br>
  峭寒庭院。羅幕護窗紗。金鴨暖。錦屏深。曾記看承處。<br>
  ●○○●　○●●○○　○●●　●○○　○●○○<font color="#FF6600">●</font><br>
  雲邊尺素。何計傳心縷。無處說相思。空惆悵、朝雲暮雨。<br>
  ○○●<font color="#FF6600">●</font>　○●○○<font color="#FF6600">●</font>　○●●○○　○○●　○○●<font color="#FF6600">●</font><br>
  曲欄杆外。小立近黃昏。心下事。眼邊愁。借問春知否。<br>
  ●○○●　●●●○○　○●●　●○○　●●○○<font color="#FF6600">●</font></p>
<p>此調前後段起句皆押韻。按，黃庭堅〔山圍江暮〕詞，王千秋〔清明池館〕詞，皆與此同。</p>
<p>又一體　雙調八十二字，前後段各九句，四仄韻</p>
<p>易祓<br>
  海棠枝上。留得嬌鶯語。雙燕幾時來。並飛入、東風院宇。<br>
  ●○○●　○●○○<font color="#FF6600">●</font>　○●●○○　●○●　○○●<font color="#FF6600">●</font><br>
  夢回芳草。綠遍舊池塘。梨花雪。桃花雨。畢竟春誰主。<br>
  ●○○●　●●●○○　○○●　○○<font color="#FF6600">●</font>　●●○○<font color="#FF6600">●</font><br>
  東郊拾翠。襟袖霑飛絮。寶馬趁雕輪。亂紅中、香塵滿路。<br>
  ○○●●　○●○○<font color="#FF6600">●</font>　●●●○○　●○○　○○●<font color="#FF6600">●</font><br>
  十千斗酒。相與買春閑。吳姬唱。秦娥舞。拌醉青樓暮。<br>
  ●○●●　○●●○○　○○●　○○<font color="#FF6600">●</font>　○●○○<font color="#FF6600">●</font></p>
<p>此詞前後段第八句押韻，其兩起句不押韻，宋詞惟此一首。</p>
<p>又一體　雙調八十二字，前後段各九句，五仄韻</p>
<p>周邦彥<br>
  樓前疏柳。柳外無窮路。翠色四天垂。數峰青、高城闊處。<br>
  ○○○●　●●○○<font color="#FF6600">●</font>　●●●○○　●○○　○○●<font color="#FF6600">●</font><br>
  江湖病眼。偏向此山明。愁無語。空凝佇。兩兩昏鴉去。<br>
  ○○●●　○●●○○　○○<font color="#FF6600">●</font>　○○<font color="#FF6600">●</font>　●●○○<font color="#FF6600">●</font><br>
  平康巷陌。往事如花雨。十載卻歸來。倦追尋、酒旗戲鼓。<br>
  ○○●●　●●○○<font color="#FF6600">●</font>　●●●○○　●○○　●○●<font color="#FF6600">●</font><br>
  今宵幸有。人似月嬋娟。霞袖舉。杯深注。一曲黃金縷。<br>
  ○○●●　○●●○○　○●<font color="#FF6600">●</font>　○○<font color="#FF6600">●</font>　●●○○<font color="#FF6600">●</font></p>
<p>此詞前後段第七、八句俱押韻，其兩起句不押韻。按，李之儀〔青樓薄倖〕詞，晁補之〔揚州全盛〕詞，周紫芝〔月眉星眼〕詞，皆與此同。</p>
<p>又一體　雙調八十二字，前段九句五仄韻，後段九句四仄韻</p>
<p>賀鑄<br>
  楚鄉新歲。不放殘寒退。月曉桂娥閑。弄珠英、因風委墜。<br>
  ●○○<font color="#FF6600">●</font>　●●○○<font color="#FF6600">●</font>　●●●○○　●○○　○○●<font color="#FF6600">●</font><br>
  清淮鋪練。十二玉峰前。上簾櫳。招佳麗。置酒成高會。<br>
  ○○○●　●●●○○　●○○　○○<font color="#FF6600">●</font>　●●○○<font color="#FF6600">●</font><br>
  江南芳信。目斷何人寄。應占鏡邊春。想晨妝、膏濃壓翠。<br>
  ○○○●　●●○○<font color="#FF6600">●</font>　○●●○○　●○○　○○●<font color="#FF6600">●</font><br>
  此時乘興。半道忍回橈。五雲溪。門深閉。璧月長相對。<br>
  ●○○●　●●●○○　●○○　○○<font color="#FF6600">●</font>　●●○○<font color="#FF6600">●</font></p>
<p>此詞前段起句及前後段第八句，皆押韻。</p>
<p>又一體　雙調八十二字，前後段各九句，五仄韻</p>
<p>萬俟詠<br>
  芳菲葉底。誰會秋工意。深綠護輕黃。怕青女、霜侵憔悴。<br>
  ○○●<font color="#FF6600">●</font>　○●○○<font color="#FF6600">●</font>　○●●○○　●○●　○○○<font color="#FF6600">●</font><br>
  開分早晚。都占九秋天。花四出。香十里。獨步珠宮裏。<br>
  ○○●●　○●●○○　○●●　○●<font color="#FF6600">●</font>　●●○○<font color="#FF6600">●</font><br>
  佳名岩桂。卻是因遺子。不自月中來。又那得、蕭蕭風味。<br>
  ○○○<font color="#FF6600">●</font>　●●○○<font color="#FF6600">●</font>　●●●○○　●○●　○○○<font color="#FF6600">●</font><br>
  霓裳舊曲。休問廣寒人。飛大白。酬仙蕊。香外無香比。<br>
  ○○●●　○●●○○　○●●　○○<font color="#FF6600">●</font>　○●○○<font color="#FF6600">●</font></p>
<p>此詞前後段起句及前後段第八句，皆押韻。</p>
<p>又一體　雙調八十二字，前段九句五仄韻，後段九句六仄韻</p>
<p>黃庭堅<br>
  鴛鴦翡翠。小小思珍偶。眉黛斂秋波。盡湖南、山明水秀。<br>
  ○○●●　●●○○<font color="#FF6600">●</font>　○●●○○　●○○　○○●<font color="#FF6600">●</font><br>
  婷婷嫋嫋。恰近十三餘。春未透。花枝瘦。正是愁時候。<br>
  ○○●●　●●●○○　○●<font color="#FF6600">●</font>　○○<font color="#FF6600">●</font>　●●○○<font color="#FF6600">●</font><br>
  尋花載酒。肯落誰人後。只恐遠歸來。綠成陰、青梅如豆。<br>
  ○○●<font color="#FF6600">●</font>　●●○○<font color="#FF6600">●</font>　●●●○○　●○○　○○○<font color="#FF6600">●</font><br>
  心期得處。每自不由人。長亭柳。君知否。千里猶回首。<br>
  ○○●●　●●●○○　○○<font color="#FF6600">●</font>　○○<font color="#FF6600">●</font>　○●○○<font color="#FF6600">●</font></p>
<p>此詞前後段第七、八句及換頭句，皆押韻。</p>
<p>又一體　雙調八十二字，前段九句六仄韻，後段九句五仄韻</p>
<p>晁端禮<br>
  輕衫短帽。重入長安道。屈指十年中。一回來、一回漸老。<br>
  ○○●<font color="#FF6600">●</font>　○●○○<font color="#FF6600">●</font>　●●●○○　●○○　●○●<font color="#FF6600">●</font><br>
  朋遊在否。落託更能無。朱弦悄。知音少。撥斷相思調。<br>
  ○○●●　●●●○○　○○<font color="#FF6600">●</font>　○○<font color="#FF6600">●</font>　●●○○<font color="#FF6600">●</font><br>
  花邊柳外。瀟灑愁重到。深院鎖春風。悄無人、桃花自笑。<br>
  ○○●●　○●○○<font color="#FF6600">●</font>　○●●○○　●○○　○○●<font color="#FF6600">●</font><br>
  金釵一股。擬欲問音塵。天杳杳。波渺渺。何處尋蓬島。<br>
  ○○●●　●●●○○　○●<font color="#FF6600">●</font>　○●<font color="#FF6600">●</font>　○●○○<font color="#FF6600">●</font>　</p>
<p>此詞前段起句及前後段第七、八句，皆押韻。</p>
<p>又一體　雙調八十二字，前後段各九句，六仄韻</p>
<p>石孝友<br>
  鶯鶯燕燕。搖盪春光懶。時節近清明。雨初晴、嬌雲弄暖。<br>
  ○○●<font color="#FF6600">●</font>　○●○○<font color="#FF6600">●</font>　○●●○○　●○○　○○●<font color="#FF6600">●</font><br>
  醉紅濕翠。春意釀成愁。花似染。草如剪。已是春強半。<br>
  ●○●●　○●●○○　○●<font color="#FF6600">●</font>　●○<font color="#FF6600">●</font>　●●○○<font color="#FF6600">●</font><br>
  小鬟微盼。分付多情管。癡騃不知愁。想怕晚、貪春未慣。<br>
  ●○○<font color="#FF6600">●</font>　○●○○<font color="#FF6600">●</font>　○●●○○　●●●　○○●<font color="#FF6600">●</font><br>
  主人好事。應許玳筵開。歌眉斂。舞腰軟。怎便輕分散。<br>
  ●○●●　○●●○○　○○<font color="#FF6600">●</font>　●○<font color="#FF6600">●</font>　●●○○<font color="#FF6600">●</font></p>
<p>此詞前後段起句及第七、八句，皆押韻，石詞別首〔醉魂初醒〕詞，正與此同。</p>
<p>又一體　雙調八十二字，前段九句三仄韻，後段九句五仄韻</p>
<p>歐陽修<br>
  新正初破。三五銀蟾滿。纖手染香羅。剪紅蓮、滿城開遍。<br>
  ○○○●　○●○○<font color="#FF6600">●</font>　○●●○○　●○○　●○○<font color="#FF6600">●</font><br>
  樓臺上下。歌管咽春風。駕香輪。停寶馬。只待金烏晚。<br>
  ○○●●　○●●○○　●○○　○●●　●●○○<font color="#FF6600">●</font><br>
  帝城今夜。羅綺誰為伴。應下紫姑神。問歸期、相思望斷。<br>
  ●○○●　○●○○<font color="#FF6600">●</font>　○●●○○　●○○　○○●<font color="#FF6600">●</font><br>
  天涯情緒。對酒且開顏。春宵短。春寒淺。莫待金杯暖。<br>
  ○○○●　●●●○○　○○<font color="#FF6600">●</font>　○○<font color="#FF6600">●</font>　●●○○<font color="#FF6600">●</font></p>
<p>此詞前段第七、八句不用韻，後段第七、八句用韻。按，毛滂〔東堂先曉〕詞，朱敦儒〔東風不住〕詞，吳儆〔園林何有〕詞，皆與此同。按，此調宋人押韻，頗有異同，如黃庭堅詞，兩結〔斜枝倚，風塵裏，不帶風塵氣〕、〔書漫寫，夢空來，只有相思是〕，前段第七、八句俱押韻，後段第七、八句卻不用韻。張孝祥詞，兩結〔繡工慵，圍棋倦，香篆頻銷印〕、〔禽聲喜，流雲盡，明日春遊俊〕，前段第七、八句，後段第七句，俱不押韻，惟第八句押韻。周邦彥詞，兩結〔山四倚，雲漸起，鳥度屏風裏〕、〔因甚個，煙霞底，偏愛樽羹美〕，前段第七、八句，後段第八句押韻，惟第七句不押韻，皆韻腳參差，不可為法，故不編入。</p>
<p>又一體　雙調八十三字，前後段各九句，三仄韻</p>
<p>陸游<br>
  窮山孤壘。臘盡春初破。寂寞掩空齋。好一個、無聊賴底我。<br>
  ○○○●　●●○○<font color="#FF6600">●</font>　●●●○○　●●●　○○●●<font color="#FF6600">●</font><br>
  嘯台龍岫。隨分有雲山。臨淺瀨。蔭長松。閑據交床坐。<br>
  ●○○●　○●●○○　○●●　●○○　○●○○<font color="#FF6600">●</font><br>
  三杯徑醉。不覺紗巾墮。畫角喚人歸。落梅村、籃輿夜過。<br>
  ○○●●　●●○○<font color="#FF6600">●</font>　●●●○○　●○○　○○●<font color="#FF6600">●</font><br>
  城門漸近。幾點妓衣紅。官驛外。酒壚前。也有閑燈火。<br>
  ○○●●　●●●○○　○●●　●○○　●●○○<font color="#FF6600">●</font></p>
<p>此詞前段第四句五字，較各家多一字，蓋襯字也，減去賴字，即是程垓詞體。</p>
</body>
</html>
