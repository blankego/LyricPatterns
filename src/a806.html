<html>
<head>
<title>六州歌頭</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>六州歌頭</b></font></div>
<p>程大昌《演繁錄》：《六州歌頭》，本鼓吹曲也，近世好事者倚其聲為弔古詞，音調悲壯，又以古興亡事實文之。聞其歌，使人慷慨，良不與豔詞同科，誠可喜也。</p>
<p>雙調一百四十三字，前段十九句八平韻、八協韻，後段二十句八平韻、十協韻</p>
<p>賀鑄<br>
  少年俠氣。交結五都雄。肝膽洞。毛髮聳。立談中。死生同。一諾千金重。<br>
  ●○●●　○●●○<font color="#FF6600">○</font>　○○<font color="#3333FF">●</font>協○●<font color="#3333FF">●</font>協●○<font color="#FF6600">○</font>　●○<font color="#FF6600">○</font>　●●○○<font color="#3333FF">●</font>協<br>
  推翹勇。矜豪縱。輕蓋擁。聯飛鞚。鬥城東。轟飲酒壚。春色浮寒甕。<br>
  ○○<font color="#3333FF">●</font>協○○<font color="#3333FF">●</font>協○●<font color="#3333FF">●</font>協○○<font color="#3333FF">●</font>協●○<font color="#FF6600">○</font>　○●●○　○●○○<font color="#3333FF">●</font>協<br>
  吸海垂虹。閑呼鷹嗾犬。白羽摘雕弓。狡穴俄空。樂匆匆。<br>
  ●●○<font color="#FF6600">○</font>　●○○●●　●●●○<font color="#FF6600">○</font>　●●○<font color="#FF6600">○</font>　●○<font color="#FF6600">○</font><br>
  似黃樑夢。辭丹鳳。明月共。漾孤篷。官冗從。懷倥傯。落塵籠。簿書叢。<br>
  ●○○<font color="#3333FF">●</font>協○○<font color="#3333FF">●</font>協○●<font color="#3333FF">●</font>協●○<font color="#FF6600">○</font>　○●<font color="#3333FF">●</font>協○●<font color="#3333FF">●</font>協●○<font color="#FF6600">○</font>　●○<font color="#FF6600">○</font><br>
  鶡弁如雲眾。共鹿用。忽奇功。笳鼓動。漁陽弄。思悲翁。<br>
  ●●○○<font color="#3333FF">●</font>協○●<font color="#3333FF">●</font>協●○<font color="#FF6600">○</font>　○●<font color="#3333FF">●</font>協○○<font color="#3333FF">●</font>協●○<font color="#FF6600">○</font><br>
  不請長纓。擊取天驕種。劍吼西風。恨登山臨水。手寄七弦桐。目送歸鴻。<br>
  ●●○○　●●○○<font color="#3333FF">●</font>協●●○<font color="#FF6600">○</font>　●○○○●　●●●○<font color="#FF6600">○</font>　●●○<font color="#FF6600">○</font></p>
<p>此調平仄互協，當以此詞為定體。平用東、冬，協用董、腫、宋、送，不雜他韻。按，賀鑄，北宋人，其用韻，校諸家不同，蓋當日倚聲，必有所本也。後惟汪元量一詞遵之，而體又不同，故不校注平仄。</p>
<p>又一體　雙調一百三十三字，前段十六句八平韻、六協韻，後段十九句八平韻、八協韻、一疊韻</p>
<p>汪元量<br>
  綠蕪城上。恨古恨依依。淮山碎。江波逝。昔人非。令人悲。惆悵隋天子。<br>
  ●○○●　○●●○<font color="#FF6600">○</font>　○○<font color="#3333FF">●</font>協○○<font color="#3333FF">●</font>協●○<font color="#FF6600">○</font>　○○<font color="#FF6600">○</font>　○●○○<font color="#3333FF">●</font>協<br>
  錦帆裏。環珠履。叢香綺。展旌旗。蕩漣漪。<br>
  ●○<font color="#3333FF">●</font>協○○<font color="#3333FF">●</font>協○○<font color="#3333FF">●</font>協●○<font color="#FF6600">○</font>　●○<font color="#FF6600">○</font><br>
  擊鼓撾金吹玉。擁瓊璈、恣意遊嬉。斜日暉暉。亂鶯啼。<br>
  ●●○○○●　●○○　●●○<font color="#FF6600">○</font>　○●○<font color="#FF6600">○</font>　●○<font color="#FF6600">○</font><br>
  銷魂此際。君臣醉。貔貅敝。事如飛。山河墜。煙塵起。風淒淒。雨霏霏。<br>
  ○○●<font color="#3333FF">●</font>協○○<font color="#3333FF">●</font>協○○<font color="#3333FF">●</font>協●○<font color="#FF6600">○</font>　○○<font color="#3333FF">●</font>協○○<font color="#3333FF">●</font>協○○<font color="#FF6600">○</font>　●○<font color="#FF6600">○</font><br>
  草木皆垂淚。家園棄。竟忘歸。笙歌地。歡娛地。盡荒畦。<br>
  ●●○○<font color="#3333FF">●</font>協○○<font color="#3333FF">●</font>協●○<font color="#FF6600">○</font>　○○<font color="#3333FF">●</font>協○○<font color="#3333FF">●</font>疊●○<font color="#FF6600">○</font><br>
  惟有當時皓月。依然掛、楊柳青枝。聽堤邊漁叟。一笛醉中吹。興廢誰知。<br>
  ○●○○●●　○○●　○●○<font color="#FF6600">○</font>　●○○○●　●●●○<font color="#FF6600">○</font>　○●○<font color="#FF6600">○</font></p>
<p>此詞用三聲協韻，與賀詞同。惟〔遊嬉〕句下，〔斜日〕句上，少五字兩句，前段十三、十四兩句，後段十五、十六兩句，句法亦與賀詞異。</p>
<p>又一體　雙調一百四十三字，前段十九句八平韻、兩協韻、五仄韻，後段二十句八平韻、六仄韻</p>
<p>韓元吉<br>
  東風著意。先上小桃枝。紅粉膩。嬌如醉。依朱扉。記年時。隱映新妝面。<br>
  ○○●●　○●●○<font color="#FF6600">○</font>　○●<font color="#3333FF">●</font>協○○<font color="#3333FF">●</font>協●○<font color="#FF6600">○</font>　●○<font color="#FF6600">○</font>　●●○○<font color="#FF6600">●</font>換<br>
  臨水岸。春將半。雲日暖。斜橋轉。夾城西。<br>
  ○●<font color="#FF6600">●</font>　○○<font color="#FF6600">●</font>　○●<font color="#FF6600">●</font>　○○<font color="#FF6600">●</font>　●○<font color="#FF6600">○</font><br>
  草軟沙平。跋馬垂楊渡。玉勒爭嘶。認蛾眉凝笑。臉薄拂胭脂。<br>
  ●●○○　●●○○●　●●○<font color="#FF6600">○</font>　●○○○●　●●●○<font color="#FF6600">○</font><br>
  繡戶曾窺。恨依依。<br>
  ●●○<font color="#FF6600">○</font>　●○<font color="#FF6600">○</font><br>
  昔攜手處。香如霧。紅隨步。怨春遲。消瘦損。憑誰問。只花知。淚空垂。<br>
  ●○●<font color="#FF6600">●</font>換○○<font color="#FF6600">●</font>　○○<font color="#FF6600">●</font>　●○<font color="#FF6600">○</font>　○●<font color="#FF6600">●</font>換○○<font color="#FF6600">●</font>　●○<font color="#FF6600">○</font>　●○<font color="#FF6600">○</font>　<br>
  舊日堂前燕。和煙雨。又雙飛。人自老。春長好。夢佳期。<br>
  ●●○○●　○○●　●○<font color="#FF6600">○</font>　○●<font color="#FF6600">●</font>換○○●　●○<font color="#FF6600">○</font><br>
  前度劉郎。幾許風流地。到也應悲。但茫茫暮靄。目斷武陵溪。往事難追。<br>
  ○●○○　●●○○●　●●○<font color="#FF6600">○</font>　●○○●●　●●●○<font color="#FF6600">○</font>　●●○<font color="#FF6600">○</font></p>
<p>此詞平韻，用支、微、齊韻，而仄韻不專用紙、尾、寘、未諸韻用協，凡換五仄韻，又自成一格也。</p>
<p>又一體　雙調一百四十三字，前段十九句八平韻、六仄韻，後段二十句八平韻、六仄韻</p>
<p>李冠<br>
  秦亡草昧。劉項起吞併。驅龍虎。鞭寰宇。斬長鯨。掃欃槍。血染彭門戰。<br>
  ○○●●　○●●○<font color="#FF6600">○</font>　○○<font color="#FF6600">●</font>　○○<font color="#FF6600">●</font>　●○<font color="#FF6600">○</font>　●○<font color="#FF6600">○</font>　●●○○<font color="#FF6600">●</font>換<br>
  視餘耳。皆鷹犬。平禍亂。歸炎漢。勢奔傾。<br>
  ●○●　○○<font color="#FF6600">●</font>　○●●　○○<font color="#FF6600">●</font>　●○<font color="#FF6600">○</font><br>
  兵散月明風急。旌旗亂。刁斗三更。<br>
  ○●●○○●　○○<font color="#FF6600">●</font>　○●○<font color="#FF6600">○</font><br>
  共虞姬相對。泣聽楚歌聲。玉帳魂驚。淚盈盈。恨花無主。凝愁緒。<br>
  ●○○○●　●●●○<font color="#FF6600">○</font>　●●○<font color="#FF6600">○</font>　●○<font color="#FF6600">○</font>　●○○<font color="#FF6600">●</font>換○○<font color="#FF6600">●</font><br>
  揮雪刃。掩泉扃。<br>
  ○●●　●○<font color="#FF6600">○</font><br>
  時不利。騅不逝。困陰陵。叱追兵。喑嗚摧天地。望歸路。忍偷生。功蓋世。<br>
  ○●<font color="#FF6600">●</font>換○●<font color="#FF6600">●</font>　●○<font color="#FF6600">○</font>　●○<font color="#FF6600">○</font>　○○○○●　●○●　●○<font color="#FF6600">○</font>　○●<font color="#FF6600">●</font>換<br>
  成閑紀。見遺靈。江靜水寒煙冷。波紋細。古木凋零。<br>
  ○○<font color="#FF6600">●</font>　●○<font color="#FF6600">○</font>　○●●○○●　○○●　●●○<font color="#FF6600">○</font><br>
  遣行人到此。追念益傷情。勝負難憑。<br>
  ●○○●●　○●●○<font color="#FF6600">○</font>　●●○<font color="#FF6600">○</font></p>
<p>此詞即程大昌所稱〔音節悲壯〕者也。前段第八句、後段第三句，俱不押韻；又前段第十三句六字、第十四句三字，後段第十五句六字、第十六句三字，與前詞異。以上四體，俱平仄間押者。</p>
<p>又一體　雙調一百四十三字，前段十九句八平韻，後段十九句七平韻</p>
<p>劉褒<br>
  憑深負阻。蜂午肆奔騰。龍江上。妖氛漲。鯨海外。白波驚。<br>
  ○○◎●　⊙●●○<font color="#FF6600">○</font>　⊙⊙●　○⊙●　○●●　●○<font color="#FF6600">○</font><br>
  羽檄交飛急。玉帳靜。金韜閉。懨遠馭。振長纓。密分兵。<br>
  ○●○○●　●◎◎　○○●　○◎●　●○<font color="#FF6600">○</font>　●○<font color="#FF6600">○</font><br>
  細草黃沙渺渺。西關路。風嫋高旌。聽飛霜令肅。堅壁夜無聲。<br>
  ●●○○◎●　○⊙●　○●○<font color="#FF6600">○</font>　●○○●●　⊙●●○<font color="#FF6600">○</font><br>
  鼓角何神。地中鳴。<br>
  ●●○<font color="#FF6600">○</font>　●○<font color="#FF6600">○</font><br>
  看追風騎。攢雲槊。殷雷轂。徹天鉦。飛箭集。旌頭墜。長圍掩。郭東傾。<br>
  ●○○●　○⊙●　●⊙●　●○<font color="#FF6600">○</font>　○◎●　○⊙●　○○●　●○<font color="#FF6600">○</font><br>
  振旅觀旋凱。笳鼓競。繡旗明。刀換犢。戈藏革。士休營。<br>
  ●●○○●　⊙◎●　●○<font color="#FF6600">○</font>　○●●　○⊙●　●○<font color="#FF6600">○</font><br>
  黃色赤雲交映。論功何止蔡州平。想環城蒼玉。深刻入青冥。永詔來今。<br>
  ⊙●◎○⊙●　●○○●●○<font color="#FF6600">○</font>　●○○⊙●　⊙●●○<font color="#FF6600">○</font>　●●○<font color="#FF6600">○</font></p>
<p>此詞全押平韻，句讀亦與平仄韻押體小異。可平可仄，悉參袁、盧二詞。</p>
<p>又一體　雙調一百四十三字，前段十八句七平韻，後段二十一句八平韻</p>
<p>袁去華<br>
  柴桑高隱。丘壑歲寒姿。北窗下。羲黃上。古人期。俗人疑。<br>
  ○○○●　○●●○<font color="#FF6600">○</font>　●○●　○○●　●○<font color="#FF6600">○</font>　●○<font color="#FF6600">○</font><br>
  束帶真難事。賦歸去。吾廬好。斜川路。攜筇杖。看雲飛。<br>
  ●●○○●　●○●　○○●　○○●　○○●　●○<font color="#FF6600">○</font><br>
  六翮冥冥高舉。青霄外。矰繳何施。且流行坎止。人世任相違。<br>
  ●●○○○●　○○●　○●○<font color="#FF6600">○</font>　●○○●●　○●●○<font color="#FF6600">○</font><br>
  採菊東籬。正悠然。見南山處。無窮景。與心會。有誰知。<br>
  ●●○<font color="#FF6600">○</font>　●○○　●○○●　○○●　●○●　●○<font color="#FF6600">○</font><br>
  琴中趣。杯中物。醉中詩。可忘饑。一笑騎鯨去。向千載。賞音稀。<br>
  ○○●　○○●　●○<font color="#FF6600">○</font>　●○<font color="#FF6600">○</font>　●●○○●　●○●　●○<font color="#FF6600">○</font><br>
  嗟倦翼。瞻遺像。是吾師。門外空餘衰柳。搖疏翠。斜日暉暉。<br>
  ○●●　○○●　●○<font color="#FF6600">○</font>　○●○○○●　○○●　○●○<font color="#FF6600">○</font><br>
  遣行人到此。感歎不勝悲。物是人非。<br>
  ●○○●●　●●●○<font color="#FF6600">○</font>　●●○<font color="#FF6600">○</font></p>
<p>此即劉詞體，惟後段第十六句，攤破作三字一句、四字一句異。又，此調前段結句，三字押韻，此詞移作後段第一句，又不協韻，與諸家異。按，譜中韓詞，前段結句〔恨依依〕三字，刻本亦有屬下段者，今從《詞律》本訂定。若此詞，則斷然屬下無疑，以其有押韻不押韻之辨也。</p>
<p>又一體　雙調一百四十三字，前段十九句七平韻，後段十九句八平韻</p>
<p>劉過<br>
  鎮長淮。一都會。古揚州。升平日。珠簾十里。春風小紅樓。<br>
  ●○○　●○●　●○<font color="#FF6600">○</font>　○○●　○○●●　○○●○<font color="#FF6600">○</font><br>
  誰知艱難去。邊塵暗。胡馬擾。笙歌散。衣冠渡。使人愁。<br>
  ○○○○●　○○●　○●●　○○●　○○●　●○<font color="#FF6600">○</font><br>
  屈指細思。血戰成何事。萬戶封侯。但瓊花無恙。開落幾經秋。<br>
  ●●●○　●●○○●　●●○<font color="#FF6600">○</font>　●○○○●　○●●○<font color="#FF6600">○</font><br>
  故壘荒丘。似含羞。<br>
  ●●○<font color="#FF6600">○</font>　●○<font color="#FF6600">○</font><br>
  悵望金陵宅。丹陽郡。山不斷綢繆。興亡夢。榮枯淚。水東流。<br>
  ●●○○●　○○●　○●●○<font color="#FF6600">○</font>　○○●　○○●　●○<font color="#FF6600">○</font><br>
  甚時休。野灶炊煙裏。依然是。宿貔貅。歎燈火。今蕭索。尚淹留。<br>
  ●○<font color="#FF6600">○</font>　●●○○●　○○●　●○<font color="#FF6600">○</font>　●○●　○○●　●○<font color="#FF6600">○</font><br>
  莫上醉翁亭看。濛濛雨。楊柳絲柔。笑書生無用。富貴拙身謀。騎鶴來遊。<br>
  ●●●○○●　○○●　○●○<font color="#FF6600">○</font>　●○○○●　●●●○<font color="#FF6600">○</font>　○●○<font color="#FF6600">○</font></p>
<p>此詞前段起作三字三句，第四、五、六句，作三字一句、四字一句、五字一句，後段起作五字一句、三字一句、又五字一句，與諸詞異。</p>
<p>又一體　雙調一百四十一字，前段十八句六平韻，後段十八句七平韻</p>
<p>程珌<br>
  向來抵掌。未必總談空。難遍舉。質三事。試從公。<br>
  ●○●●　●●●○<font color="#FF6600">○</font>　○●●　●○●　●○<font color="#FF6600">○</font><br>
  記當年。賦得一丘一壑。天鳶闊。淵魚靜。莫擊磬。但酌酒。盡從容。<br>
  ●○○　●●●○●●　○○●　○○●　●●●　●●●　●○<font color="#FF6600">○</font><br>
  一水西來他日。會從公、曳杖其中。問前回歸去。笑白髮成蓬。<br>
  ●●○○○●　●○○　●●○<font color="#FF6600">○</font>　●○○○●　●●●○<font color="#FF6600">○</font><br>
  不識如今。幾西風。<br>
  ●●○○　●○<font color="#FF6600">○</font><br>
  蒙莊多事。論虱豕。推羊蟻。未辭終。又驟說。魚得計。孰能通。<br>
  ○○○●　●●●　○○●　●○<font color="#FF6600">○</font>　●●●　○●●　●○<font color="#FF6600">○</font><br>
  歎如雲網罟。龍伯啖。渺難窮。凡三惑。誰使我。釋然融。<br>
  ●○○●●　○●●　●○<font color="#FF6600">○</font>　○○●　○●●　●○<font color="#FF6600">○</font><br>
  豈是瓠瓜繫者。把行藏、悉付鴻濛。且從頭檢校。想見共迎公。湖上千松。<br>
  ●●○○●●　●○○　●●○<font color="#FF6600">○</font>　●○○●●　●●●○<font color="#FF6600">○</font>　○●○<font color="#FF6600">○</font></p>
<p>此亦劉詞體，惟前段第七句添一字，後段第六句下，少三字一句異。以其押韻參差，故不校注入譜。按，詞中凡三用公字，前段第五句是韻，第十四句是讀，後段第十八句押重，或系翁字之誤。</p>
<p>又一體　雙調一百四十四字，前段十九句八平韻，後段二十句八平韻</p>
<p>盧摯<br>
  詩成雪嶺。畫裏見岷峨。浮錦水。歷灩澦。滅坡陀。彙江沱。<br>
  ○○●●　●●●○<font color="#FF6600">○</font>　○●●　●●●　●○<font color="#FF6600">○</font>　●○<font color="#FF6600">○</font><br>
  喚醒高唐殘夢。動奇思。聞巴唱。觀楚舞。邀宋玉。訪巫娥。<br>
  ○●○○○●　●○○　○○●　○●●　○●●　●○<font color="#FF6600">○</font><br>
  擬賦離騷九辯。空目斷。雲樹煙蘿。渺湘靈不見。木落洞庭波。<br>
  ●●○○●●　○●●　○●○<font color="#FF6600">○</font>　●○○●●　●●●○<font color="#FF6600">○</font><br>
  撫卷長哦。重摩娑。<br>
  ●●○<font color="#FF6600">○</font>　●○<font color="#FF6600">○</font><br>
  問南樓月。癡老子。興不淺。夜如何。千載後。多少恨。付漁蓑。<br>
  ●○○●　○●●　●●●　●○<font color="#FF6600">○</font>　○●●　○●●　●○<font color="#FF6600">○</font><br>
  醉時歌。日暮天門遠。愁欲滴。兩青蛾。曾一舸。奇絕處。半經過。<br>
  ●○<font color="#FF6600">○</font>　●●○○●　○●●　●○<font color="#FF6600">○</font>　○●●　○●●　●○<font color="#FF6600">○</font><br>
  萬古金焦偉觀。鯨鼇背。盡意婆娑。更乘槎欲就。織女看飛梭。直到銀河。<br>
  ●●○○●●　○○●　●●○<font color="#FF6600">○</font>　●○○●●　●●●○<font color="#FF6600">○</font>　●●○<font color="#FF6600">○</font></p>
<p>此與劉褒詞同，惟前段第七句作六字句，又前段第五句押韻，第十一句不押韻，後段第七句押韻異。<br>
  <br>
  ▲程珌詞，已笑白髮成蓬句，落已字 </p>
</body>
</html>
