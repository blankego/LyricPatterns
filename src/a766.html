<html>
<head>
<title>大聖樂</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>大聖樂</b></font></div>
<p>《宋史‧樂志》：道調宮。此高速有平韻、仄韻兩體。平韻者，見《順齋樂府》；仄韻者，見《蘋洲漁笛譜》。</p>
<p>雙調一百十字，前段十一句一協韻三平韻，後段十一句四平韻</p>
<p>康與之<br>
  千朵奇峰。半軒微雨。曉來初過。漸燕子、引教雛飛。菡萏暗薰芳草。池面涼多。<br>
  ○●○○　●○○●　●○○<font color="#3333FF">●</font>協●●●　●●○○　●●●○○●　○●○<font color="#FF6600">○</font><br>
  淺斟瓊卮浮綠蟻。展湘簟、雙紋生細波。輕紈舉。動團圞素月。仙桂婆娑。<br>
  ●○○○○●●　●○●　○○○●<font color="#FF6600">○</font>　○○●　●○○●●　○●○<font color="#FF6600">○</font><br>
  臨風對月恣樂。便好把、千金邀豔娥。幸太平無事。擊壤鼓腹。攜酒高歌。<br>
  ○○●●●●　●◎●　○○○●<font color="#FF6600">○</font>　●●○○●　●◎●●　○●○<font color="#FF6600">○</font><br>
  富貴安居。功名天賦。爭奈皆由時命呵。休眉鎖。問朱顏去了。還更來麼。<br>
  ●●○○　○○○●　⊙●○○○●<font color="#FF6600">○</font>　○○●　●○○●●　○●○<font color="#FF6600">○</font></p>
<p>此調押平聲韻者，只有此詞，前段第三句協一仄韻，以下皆押平韻。如蔣捷詞〔笙月涼邊，翠翹雙舞，壽仙曲破〕，亦協仄韻，正與此同。按，蔣詞，後段第二句〔記曾趁、雷志飛快梭〕，曾字平聲；第四句〔撫松採菊〕，松字平聲；第八句〔淡處還他滋味多〕，淡字仄聲。譜內可平可仄據此，惟前段第八句，〔展一笑、微微紅透渦〕，一字入聲；後段第十句，〔有碧荷貯酒〕，碧字入聲，此皆以入作平，不注可仄。</p>
<p>又一體　雙調一百八字，前段十一句四仄韻，後段九句五仄韻</p>
<p>周密<br>
  虹雨霓風。翠縈蘋浦。錦翻葵徑。正小亭曲沼幽深。冰簟沁肌。催覺綠窗人靜。<br>
  ⊙●○○　●○○●　●○○<font color="#FF6600">●</font>　●●○◎●○○　⊙●●○　○●◎○○<font color="#FF6600">●</font><br>
  暗憶蘭湯初洗罷。襯碧霧、籠綃垂蕙領。輕妝了。嫋花侵絳縷。香滿鸞鏡。<br>
  ●●⊙○○◎●　●●●　○○○●<font color="#FF6600">●</font>　○○●　●○⊙●◎　○●○<font color="#FF6600">●</font><br>
  人間午遲漏永。看雙燕、將雛穿藻井。喜玉壺無暑。涼涵荷氣。波搖簾影。<br>
  ○○●○●<font color="#FF6600">●</font>　●⊙●　○○○●<font color="#FF6600">●</font>　●●○○●　○○⊙●　○○○<font color="#FF6600">●</font><br>
  畫舫西湖渾如舊。又菰冷蒲香驚夢醒。歸舟晚。聽誰家、紫簫聲近。<br>
  ●●⊙○○○●　●○●○○○●<font color="#FF6600">●</font>　○○●　●○○　●○○<font color="#FF6600">●</font></p>
<p>此調押仄聲韻者，只有周詞及張詞，故可平可仄，悉參張詞。此詞校平韻詞減二字，句讀亦小異。</p>
<p>又一體　雙調一百十字，前段十一句五仄韻，後段九句六仄韻</p>
<p>張炎<br>
  隱市山林。傍家池館。頓成佳趣。是幾番、臨水看雲。就樹攬香。詩滿欄杆橫處。<br>
  ●●○○　●○○●　●○○<font color="#FF6600">●</font>　●●○　○●○○　●●●○　○●○○○<font color="#FF6600">●</font><br>
  翠徑小車行花影。聽一片、春聲人笑語。深亭宇。對清晝漸長。閑教鸚鵡。<br>
  ●●●○○○●　●●●　○○○●<font color="#FF6600">●</font>　○○<font color="#FF6600">●</font>　●○●●○　○●○<font color="#FF6600">●</font><br>
  芳情緩尋細數。愛碧草如煙花自雨。任燕來鶯去。香凝翠暖。歌酒清時鐘鼓。<br>
  ○○●○●<font color="#FF6600">●</font>　●●●○○○●<font color="#FF6600">●</font>　●●○○●　○○●●　○●○○○<font color="#FF6600">●</font><br>
  二十四簾冰壺裏。有誰在、簫台猶醉舞。吹笙侶。倚高寒、半天風露。<br>
  ●●●○○○●　●○●　○○○●<font color="#FF6600">●</font>　○○<font color="#FF6600">●</font>　●○○　●○○<font color="#FF6600">●</font></p>
<p>此詞與周詞校，前段第九句、後段第八句俱押韻，後段第五句添二字、作六字句異。</p>
</body>
</html>
