<html>
<head>
<title>秋思耗</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>秋思耗</b></font></div>
<p>調見《夢窗詞》，吳文英自度腔，因詞有〔偏稱畫屏秋色〕句，更名《畫屏秋色》。</p>
<p>雙調一百二十三字，前段十一句六仄韻，後段十二句九仄韻</p>
<p>吳文英<br>
  堆枕香鬟側。驟夜聲、偏稱畫屏秋色。風碎串珠。潤侵歌板。愁壓眉窄。<br>
  ○●○○<font color="#FF6600">●</font>　●●○　○●●○○<font color="#FF6600">●</font>　○●●○　●○○●　○●○<font color="#FF6600">●</font><br>
  動羅箑清商、寸心低訴敘怨抑。映夢窗、零亂碧。<br>
  ●○●○○　●○○●●●<font color="#FF6600">●</font>　●●○　○●<font color="#FF6600">●</font><br>
  待漲綠春深。落花香泛。料有斷紅流處。暗題相憶。<br>
  ●●●○○　●○○●　●●●○○●　●○○<font color="#FF6600">●</font><br>
  歡夕。簷花細滴。送故人、粉黛重飾。漏侵瓊瑟。丁東敲斷。弄晴月白。<br>
  ○<font color="#FF6600">●</font>　○○●<font color="#FF6600">●</font>　●●○　●●○<font color="#FF6600">●</font>　●○○<font color="#FF6600">●</font>　○○○●　●○●<font color="#FF6600">●</font><br>
  悄一曲霓裳未終。催去驂鳳翼。歎謝客、猶未識。<br>
  ●●●○○●○　○●○●<font color="#FF6600">●</font>　●●●　○●<font color="#FF6600">●</font><br>
  漫瘦卻東陽。燈前無夢到得。路隔重雲雁北。<br>
  ●●●○○　○○○●●<font color="#FF6600">●</font>　●●○○●<font color="#FF6600">●</font></p>
<p>此調只有此詞，無別首宋詞可校。</p>
</body>
</html>
