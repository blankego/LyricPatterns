<html>
<head>
<title>相見歡</title></head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>相見歡</b></font> 
</div>
<p>唐教坊曲名。南唐李煜詞，有〔無言獨上西樓，月如鉤〕句，更名《秋夜月》，又名《上西樓》，又名《西樓子》；康與之詞，名《憶真妃》；張輯詞，有〔唯有漁竿，明月上瓜州〕句，因名《月上瓜州》；或名《烏夜啼》。</p>
<p>雙調三十六字，前段三句三平韻，後段四句兩仄韻、兩平韻</p>
<p>薛昭蘊<br>
  羅襪繡袂香紅。畫堂中。細草平沙蕃馬、小屏風。<br>
  ⊙○◎●○<font color="#FF6600">○</font>　●○<font color="#FF6600">○</font>　◎●⊙○⊙●　●○<font color="#FF6600">○</font>　<br>
  捲羅幕。憑妝閣。思無窮。暮雨輕煙魂斷、隔簾櫳。<br>
  ◎⊙<font color="#FF6600">●</font>　⊙⊙<font color="#FF6600">●</font>　●○<font color="#FF6600">○</font>　◎●⊙○⊙●　●○<font color="#FF6600">○</font></p>
<p>此詞換頭，間入兩仄韻。如李煜詞之〔剪不斷，理還亂〕，毛滂詞之〔中庭樹，空階雨〕，元好問詞之〔人欲去，花無語〕，如此者多。或不間入仄韻者，止一兩體耳。前後兩結句，或上四下五，或上六下三，句法俱蟬聯不斷。按，石孝友詞，前段第三句〔愁見拍天滄水〕，拍字可仄。譜內據此，其餘可平可仄，悉參後詞。</p>
<p>又一體　雙調三十六字，前段三句三平韻，後段四句一協韻、一疊韻、兩平韻</p>
<p>楊無咎<br>
  不禁枕簟新涼。夜初長。又是驚回好夢、葉敲窗。<br>
  ●○●●○<font color="#FF6600">○</font>　●○<font color="#FF6600">○</font>　●●○○●●　●○<font color="#FF6600">○</font><br>
  江南望。江北望。水茫茫。贏得一襟清淚、伴餘香。<br>
  ○○<font color="#3333FF">●</font>協○●<font color="#3333FF">●</font>疊●○<font color="#FF6600">○</font>　○●●○○●　●○<font color="#FF6600">○</font></p>
<p>此詞換頭句仄韻，即用三聲協，與間入別韻者異。黃機詞〔路漸遠，家漸遠，恨難堪〕，其體正與此同。</p>
<p>又一體　雙調三十六字，前段三句三平韻，後段四句兩平韻</p>
<p>蔡伸<br>
  樓前流水悠悠。駐行舟。滿目寒雲衰草、使人愁。<br>
  ○○○●○<font color="#FF6600">○</font>　●○<font color="#FF6600">○</font>　●●○○○●　●○<font color="#FF6600">○</font><br>
  多少恨。多少淚。漫遲留。何事驀然拌舍、去來休。<br>
  ○●●　○●●　●○<font color="#FF6600">○</font>　○●●○○●　●○<font color="#FF6600">○</font></p>
<p>此詞換頭不間入仄韻。張輯詞〔英雄恨，古今淚，水東流〕，其體正與此同。</p>
<p>又一體　雙調三十六字，前段三句三平韻，後段三句兩平韻</p>
<p>張鎡<br>
  曉來閑立回塘。一襟香。玉颭雲妝風外、數枝涼。<br>
  ●○○●○<font color="#FF6600">○</font>　●○<font color="#FF6600">○</font>　●●○○○●　●○<font color="#FF6600">○</font><br>
  相並渾如私語。惱人腸。飛去方知白鷺、在花傍。<br>
  ○●○○○●　●○<font color="#FF6600">○</font>　○●○○●●　●○<font color="#FF6600">○</font></p>
<p>此詞換頭作六字一句，亦不間入仄韻。</p>
<p>又一體　雙調三十六字，前段三句三平韻，後段四句三平韻</p>
<p>吳文英<br>
  西風先到岩扃。月朧明。金露啼珠滴碎、小雲屏。<br>
  ○○○●○<font color="#FF6600">○</font>　●○<font color="#FF6600">○</font>　○●○○●●　●○<font color="#FF6600">○</font><br>
  一顆顆。一星星。是秋情。香裂碧窗煙破、醉魂醒。<br>
  ●●●　●○<font color="#FF6600">○</font>　●○<font color="#FF6600">○</font>　○●●○○●　●○<font color="#FF6600">○</font></p>
<p>此詞後段第二句，亦押平韻。<br>
</p>
</body>
</html>
