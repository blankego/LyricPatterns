<html>
<head>
<title>天香</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>天香</b></font></div>
<p>《法苑珠林》云：天童子天香甚香，調名本此。</p>
<p>雙調九十六字，前段十句五仄韻，後段八句六仄韻</p>
<p>賀鑄<br>
  煙絡橫林。山沈遠照。邐迤黃昏鐘鼓。燭映簾櫳。蛩催機杼。共惹清秋風露。<br>
  ⊙●○○　⊙○◎●　⊙◎⊙⊙○<font color="#FF6600">●</font>　◎●○○　⊙○⊙●　●●⊙○○<font color="#FF6600">●</font><br>
  不眠思婦。齊應和、幾聲砧杵。驚動天涯倦客。駸駸歲華行暮。<br>
  ◎○⊙<font color="#FF6600">●</font>　⊙◎●　◎○⊙<font color="#FF6600">●</font>　⊙●⊙○◎●　○⊙◎⊙○<font color="#FF6600">●</font><br>
  當年酒狂自負。謂東君、以春相付。流浪征驂北道。客檣南浦。<br>
  ⊙⊙◎○◎<font color="#FF6600">●</font>　●○○　◎⊙○<font color="#FF6600">●</font>　⊙●⊙○◎●　●○○<font color="#FF6600">●</font><br>
  幽恨無人晤語。賴明月、曾知舊遊處。好伴雲來。還將夢去。<br>
  ⊙●○○●<font color="#FF6600">●</font>　●⊙●　○○◎⊙<font color="#FF6600">●</font>　◎●○○　○○●<font color="#FF6600">●</font></p>
<p>此調以賀、王、毛、吳四詞為正體，南宋人則填吳詞體為多，若劉詞之減字，吳詞別首、景詞二首之句讀不同，皆變體也。按，吳文英詞，前段第二句〔羅囊閑鬥〕，閑字平聲，呂同老詞〔水沈換骨〕，水字仄聲；第三句〔蜿蜒夢斷瀛島〕，蜿字仄聲；周密詞，第九、十句〔金餅著衣餘潤，銀葉透簾微嫋〕，著字、葉字俱仄聲；後段起句，〔素被瓊篝夜悄〕，素字仄聲，瓊字平聲；無名氏詞，第二句〔繡羅緯、依舊痕少〕，依字平聲，舊字仄聲。譜內可平可仄據此，餘參所採諸詞。</p>
<p>又一體　雙調九十六字，前段十句四仄韻，後段八句五仄韻</p>
<p>王觀<br>
  霜瓦鴛鴦。風簾翡翠。今年較是寒早。矮釘明窗。側開朱戶。斷莫亂教人到。<br>
  ○●○○　○○●●　○○●●○<font color="#FF6600">●</font>　●●○○　●○○●　●●●○○<font color="#FF6600">●</font><br>
  重陰未解。雲共雪、商量未了。青帳垂氈要密。紅爐圍炭宜小。<br>
  ○○●●　○●●　○○●<font color="#FF6600">●</font>　○●○○●●　○○○●○<font color="#FF6600">●</font><br>
  呵梅弄妝試巧。繡羅衣、瑞雲芝草。伴我語時同語。笑時同笑。<br>
  ○○●○●<font color="#FF6600">●</font>　●○○　●○○<font color="#FF6600">●</font>　●●●○○●　●○○<font color="#FF6600">●</font><br>
  已被金樽勸酒。又唱個、新詞故相惱。盡道窮冬。元來恁好。<br>
  ●●○○●●　●●●　○○●○<font color="#FF6600">●</font>　●●○○　○○●<font color="#FF6600">●</font></p>
<p>此與賀詞同，惟前段第七句、後段第五句，俱不押韻異。《花草粹編》後段第六句脫一字，今從《樂府雅詞》校定。《詞律》前段訛二字、脫一字，後段第三句亦脫一字，乃引毛詞殘缺者，曲為之說，以駁草堂，不知草堂前結，原作六字兩句，後段第三句，亦六字，但〔爐〕字訛作〔窗〕字，〔戾〕字訛作〔放〕字耳，句讀依然不失也。</p>
<p>又一體　雙調九十六字，前段十句四仄韻，後段八句六仄韻</p>
<p>毛滂<br>
  進止詳華。文章爾雅。金鑾恩異群彥。塵斷銀台。天低鼇禁。最是玉皇香案。<br>
  ●●○○　○○●●　○○○●○<font color="#FF6600">●</font>　○●○○　○○○●　●●●○○<font color="#FF6600">●</font><br>
  燕公視草。星斗動、昭回雲漢。對罷宵分還又。金蓮燭引歸院。<br>
  ○○●●　○●●　○○○<font color="#FF6600">●</font>　●●○○○●　○○●●○<font color="#FF6600">●</font><br>
  年來偃藩江畔。賴湖山、慰公心眼。碧瓦千家。共惜襪襦餘暖。<br>
  ○○●○○<font color="#FF6600">●</font>　●○○　●○○<font color="#FF6600">●</font>　●●○○　●●●○○<font color="#FF6600">●</font><br>
  黃氣珠庭漸滿。望紅日、長安殊不遠。緩轡端門。青春未晚。<br>
  ○●○○●<font color="#FF6600">●</font>　●○●　○○○●<font color="#FF6600">●</font>　●●○○　○○●<font color="#FF6600">●</font></p>
<p>此與賀詞同，惟前段第七句不押韻，後段第三句四字、第四句六字異。按，周密〔碧腦浮冰〕詞，前段第七、八句〔濃熏淺注，疑醉度、千花春曉〕，後段第三、四句〔一縷舊情，空趁斷煙飛繞〕，正與此同。汲古閣本，前段第九句脫一字，今從《詞緯》校定。</p>
<p>又一體　雙調九十六字，前段十句四仄韻，後段八句六仄韻</p>
<p>吳文英<br>
  碧藕藏絲。紅蓮並蒂。荷塘水暖香鬥。窈窕文窗。深沈書幔。錦瑟歲華依舊。<br>
  ●●○○　○○●●　○○●●○<font color="#FF6600">●</font>　●●○○　○○○●　●●●○○<font color="#FF6600">●</font><br>
  洞簫韻裏。共跨鶴、青田碧岫。菱鏡妝台掛玉。芙蓉豔褥鋪繡。<br>
  ●○●●　●●●　○○●<font color="#FF6600">●</font>　○●○○●●　○○●●○<font color="#FF6600">●</font><br>
  西鄰障蓬漂手。並華朝、夢蘭分秀。未冷綺簾猶捲。淺冬時候。<br>
  ○○●○○<font color="#FF6600">●</font>　●○○　●○○<font color="#FF6600">●</font>　●●●○○●　●○○<font color="#FF6600">●</font><br>
  秋到霜黃半畝。便准擬、攜花就君酒。花酒年華。天長地久。<br>
  ○●○○●<font color="#FF6600">●</font>　●●●　○○●○<font color="#FF6600">●</font>　○●○○　○○●<font color="#FF6600">●</font></p>
<p>此與賀詞同，惟前段第七句不押韻異。吳詞別首〔殊絡玲瓏〕詞，正與此同。按，宋《樂府補題》詠龍涎香諸詞，俱本此填。</p>
<p>又一體　雙調九十五字，前段十句四仄韻，後段八句四仄韻</p>
<p>劉儗<br>
  漠漠江皋。迢迢驛路。天教為春傳信。萬木叢邊。百花頭上。不管雪飛風緊。<br>
  ●●○○　○○●●　○○●○○<font color="#FF6600">●</font>　●●○○　●○○●　●●●○○<font color="#FF6600">●</font><br>
  尋交訪舊。惟翠竹寒松相認。不意牽絲動興。何必襯妝添暈。<br>
  ○○●●　○●●○○○<font color="#FF6600">●</font>　●●○○●●　○○●○○<font color="#FF6600">●</font><br>
  孤標最甘冷落。不許蝶親蜂近。直自從來潔白。個中清韻。<br>
  ○○●○●●　●●●○○<font color="#FF6600">●</font>　●●○○●●　●○○<font color="#FF6600">●</font><br>
  盡做重聞塞管。也何害、香銷粉痕盡。待到和羹。才明底蘊。<br>
  ●●○○●●　●○●　○○●○<font color="#FF6600">●</font>　●●○○　○○●<font color="#FF6600">●</font></p>
<p>此與王觀詞同，惟後段起句不押韻，第二句減一字異。</p>
<p>又一體　雙調九十六字，前段十一句四仄韻，後段八句六仄韻</p>
<p>吳文英<br>
  蟬葉黏霜。蠅苞綴凍。生香遠帶風峭。<br>
  ○●○○　○○●●　○○●●○<font color="#FF6600">●</font><br>
  嶺上寒多。溪頭月冷。北枝瘦。南枝小。<br>
  ●●○○　○○●●　●○●　○○<font color="#FF6600">●</font><br>
  玉奴有姊。先占立、牆陰春早。初試宮黃澹薄。偷分壽陽纖巧。<br>
  ●○●●　○●●　○○○<font color="#FF6600">●</font>　○●○○●●　○○●○○<font color="#FF6600">●</font><br>
  銀燭淚深未曉。酒鍾慳、貯愁多少。記得短亭歸馬。暮衙蜂鬧。<br>
  ○●●○●<font color="#FF6600">●</font>　●○○　●○○<font color="#FF6600">●</font>　●●●○○●　●○○<font color="#FF6600">●</font><br>
  荳蔻釵梁恨嫋。但悵望、天涯歲華老。遠信難封。吳雲雁杳。<br>
  ●●○○●<font color="#FF6600">●</font>　●●●　○○●○<font color="#FF6600">●</font>　●●○○　○○●<font color="#FF6600">●</font></p>
<p>此與〔碧藕藏絲〕詞同，惟前段第六句作三字兩句異。</p>
<p>又一體　雙調九十六字，前段十一句四仄韻，後段八句五仄韻</p>
<p>景覃<br>
  市遠人稀。林深犬吠。山連水村幽寂。<br>
  ●●○○　○○●●　○○●○○<font color="#FF6600">●</font><br>
  田里安閒。東鄰西舍。准擬醉時歡適。<br>
  ○●○○　○○○●　●●●○○<font color="#FF6600">●</font><br>
  社祈雩禱。有簫鼓、喧天吹擊。宿雨新晴。隴頭間看。露桑風陌。<br>
  ●○○●　●○●　○○○<font color="#FF6600">●</font>　●●○○　●○○●　●○○<font color="#FF6600">●</font><br>
  無端晴亭暮驛。恨連年、此時行役。何似臨流蕭散。緩衣輕幘。<br>
  ○○●○●<font color="#FF6600">●</font>　●○○　●○○<font color="#FF6600">●</font>　○●○○○●　●○○<font color="#FF6600">●</font><br>
  炊黍烹雞自勞。有脆綠甘紅薦芳液。夢裏春泉。糟床夜滴。<br>
  ○●○○●●　●●●○○●○<font color="#FF6600">●</font>　●●○○　○○●<font color="#FF6600">●</font></p>
<p>此與王觀詞同，惟前結作四字三句異。</p>
<p>又一體　雙調九十六字，前段十一句四仄韻，後段八句五仄韻</p>
<p>景覃<br>
  百歲中分。流年過半。塵勞繫人無盡。<br>
  ●●○○　○○●●　○○●○○<font color="#FF6600">●</font><br>
  桑柘周圍。菅茅低架。且喜水親山近。<br>
  ○●○○　○○○●　●●●○○<font color="#FF6600">●</font><br>
  倦飛高鳥。算也有、閑枝棲穩。紙帳綢衾。日高睡起。懶梳蓬鬢。<br>
  ●○○●　●●●　○○○<font color="#FF6600">●</font>　●●○○　●○●●　●○○<font color="#FF6600">●</font><br>
  閑階土花碧潤。緩芒鞋、恐傷蝸蚓。倒掩衡門。空解草元誰信。<br>
  ○○●○●<font color="#FF6600">●</font>　●○○　●○○<font color="#FF6600">●</font>　●●○○　○●●○○<font color="#FF6600">●</font><br>
  俗駕輕雲易散。賴獨有、蓮峰破孤悶。世事悠悠。從教莫問。<br>
  ●●○○●●　●●●　○●●○<font color="#FF6600">●</font>　●●○○　○○●<font color="#FF6600">●</font></p>
<p>此亦與王觀詞同，惟後段第三句四字，第四句六字異。<br>
  <br>
  ▲王觀詞，金樽勸倒句，倒誤作酒失韻，應從古今詞話及樂府雅詞增改 <br>
</p>
</body>
</html>
