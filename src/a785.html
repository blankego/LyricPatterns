<html>
<head>
<title>弔嚴陵</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>弔嚴陵</b></font></div>
<p>調見《樂府雅詞》，李甲作，因詞有〔嚴光釣址空遺跡〕及〔離觴弔古寓目〕句，取以為名。又，結句有〔回首暮雲千古碧〕句。名《暮雲碧》。</p>
<p>雙調一百十九字，前段十四句七仄韻，後段十句六仄韻</p>
<p>李甲<br>
  蕙蘭香泛。孤嶼潮平。驚鷗散雪。迤邐點破。澄江秋色。<br>
  ●○○●　○●○○　○○●<font color="#FF6600">●</font>　○●●●　○○○<font color="#FF6600">●</font><br>
  暝靄向斂。疏雨乍收。染出藍峰千尺。漁舍孤煙鎖寒磧。<br>
  ●●●●　○●●○　●●○○○<font color="#FF6600">●</font>　○●○○●○<font color="#FF6600">●</font><br>
  畫鷁翠帆旋解。輕艤晴霞岸側。正念往悲酸。懷鄉慘切。何處引羌笛。<br>
  ●●●○●●　○●○○●<font color="#FF6600">●</font>　●●●○○　○○●<font color="#FF6600">●</font>　○●●○<font color="#FF6600">●</font><br>
  追惜。當時富春佳地。嚴光釣址空遺跡。<br>
  ○<font color="#FF6600">●</font>　○○●○○●　○○●●○○<font color="#FF6600">●</font><br>
  華星沈後。扁舟泛去。瀟灑閑名圖籍。<br>
  ○○○●　○○●●　○●○○○<font color="#FF6600">●</font><br>
  離觴弔古寓目。意斷魂消淚滴。漸洞天曉。回首暮雲千古碧。<br>
  ○○●●●<font color="#FF6600">●</font>　●●○○●<font color="#FF6600">●</font>　●●○●　○●●○○●<font color="#FF6600">●</font></p>
<p>此調只有此詞，無別首可校。<br>
</p>
</body>
</html>
