<html>
<head>
<title>浪淘沙慢</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>浪淘沙慢</b></font></div>
<p>柳永《樂章集》注：歇指調。</p>
<p>雙調一百三十三字，前段九句四仄韻，後段十六句五仄韻</p>
<p>柳永<br>
  夢覺、透窗風一線。寒燈吹息。那堪酒醒。又聞空階。夜雨頻滴。<br>
  ●●　●○○●●　○○○<font color="#FF6600">●</font>　○○○●　●○○○　●●○<font color="#FF6600">●</font><br>
  嗟因循久作天涯客。負佳人、幾許盟言。更忍把、從前歡會。陡頓翻成憂戚。<br>
  ○○○●●○○<font color="#FF6600">●</font>　●○○　●●○○　●●●　○○○●　●●○○○<font color="#FF6600">●</font><br>
  愁極。再三追思。洞房深處。幾度飲散歌闌。香暖鴛鴦被。豈暫時疏散。<br>
  ○<font color="#FF6600">●</font>　●○○○　●○○●　●●●●○○　○●○○●　●●○○●<br>
  費伊心力。殢雨尤雲。有萬般千種相憐惜。到如今、天長漏永。無端自家疏隔。<br>
  ●○○<font color="#FF6600">●</font>　●●○○　●●○○●○○<font color="#FF6600">●</font>　●○○　○○●●　○○●○○<font color="#FF6600">●</font><br>
  知何時、卻擁秦雲態。願低幃昵枕。輕輕細說與。江鄉夜夜。數寒更思憶。<br>
  ○○○　●●○○●　●○○●●　○○●●●　○○●●　●○○○<font color="#FF6600">●</font></p>
<p>此詞平仄，無別首可校。後段第九句，《花草粹編》作〔相憐相惜〕，今從汲古閣本。</p>
<p>又一體　雙調一百三十三字，前段八句五仄韻，後段十五句九仄韻</p>
<p>周邦彥<br>
  萬葉戰、秋聲露結。雁度沙磧。細草和煙尚綠。遙山向晚更碧。<br>
  ●●●　○○●●　●●○<font color="#FF6600">●</font>　●●○○●●　○○●●●<font color="#FF6600">●</font><br>
  見隱隱雲邊新月白。映落照、千家簾幕。聽數聲、何處倚樓笛。裝點盡秋色。<br>
  ●●●○○○●<font color="#FF6600">●</font>　●●●　○○○●　●●○　○●●○<font color="#FF6600">●</font>　○●●○<font color="#FF6600">●</font><br>
  脈脈。旅情暗自消釋。念珠玉、臨水猶悲感。<br>
  ●<font color="#FF6600">●</font>　●○●●○<font color="#FF6600">●</font>　●○●　○●○○●<br>
  何況天涯客。憶少年歌酒。當時蹤跡。<br>
  ○●○○<font color="#FF6600">●</font>　●●○○●　○○○<font color="#FF6600">●</font><br>
  歲華易老。衣帶寬。懊惱心腸終窄。飛散後、風流人阻。蘭橋約、悵恨路隔。<br>
  ●○●●　○●○　●●○○○<font color="#FF6600">●</font>　○●●　○○○●　○○●　●●●<font color="#FF6600">●</font><br>
  馬蹄過、猶嘶舊巷陌。歎往事、一一堪傷。曠望極。凝思又把欄杆拍。<br>
  ●○○　○○●●<font color="#FF6600">●</font>　●●●　●●○○　●●<font color="#FF6600">●</font>　○○●●○○<font color="#FF6600">●</font></p>
<p>按，《清真集》二詞，句韻互有不同，此詞方千里、楊澤民、陳允平俱無和韻之作，填者當以〔曉陰重〕一詞為正體。</p>
<p>又一體　雙調一百三十三字，前段九句六仄韻，後段十五句十仄韻</p>
<p>周邦彥<br>
  曉陰重。霜凋岸草。霧隱城堞。南陌脂車待發。動門帳飲乍闋。<br>
  ●○○　○○●●　●●○<font color="#FF6600">●</font>　○●○○●<font color="#FF6600">●</font>　●○●●●<font color="#FF6600">●</font>　<br>
  正拂面垂楊堪攬結。掩紅淚、玉手親折。念漢浦離鴻去何許。經時信音絕。<br>
  ●●●○○○●<font color="#FF6600">●</font>　●○●　●●○<font color="#FF6600">●</font>　◎●●○○●○●<font color="#FF6600">　</font>○◎●○<font color="#FF6600">●</font><br>
  情切。望中地遠天闊。向露冷風清。無人處、耿耿寒漏咽。<br>
  ⊙<font color="#FF6600">●</font>　●○●●○<font color="#FF6600">●</font>　●●●○○　○○●　●●○●<font color="#FF6600">●</font><br>
  嗟萬事難忘。唯是輕別。翠樽未竭。憑斷雲留取。西樓殘月。<br>
  ⊙◎●○○　⊙●○<font color="#FF6600">●</font>　●○●<font color="#FF6600">●</font>　⊙●○⊙●　⊙○○<font color="#FF6600">●</font><br>
  羅帶花銷紋衾疊。連環解、舊香頓歇。怨歌永、瓊壺敲盡缺。<br>
  ⊙●○○○○<font color="#FF6600">●</font>　⊙⊙●　◎○●<font color="#FF6600">●</font>　●○●　⊙○○●<font color="#FF6600">●</font><br>
  恨春去、不與人期。弄夜色。空餘滿地梨花雪。<br>
  ◎⊙●　●●○○　●●●　○○●●○○<font color="#FF6600">●</font></p>
<p>此詞後段句讀，與〔萬葉戰〕詞不同，方千里、楊澤民、吳文英、陳允平，俱有和詞，故以此詞作譜。前段第六句，楊詞〔情緒似丁香千百結〕，情字平聲；第七句，吳詞〔有新燕畫簾低說〕，簾字平聲；後段第一句，吳詞〔曲折〕，曲字仄聲；第四句，〔樓閣畔縹緲鴻去絕〕，閣字仄聲；第五句，楊詞〔聞西度陽關〕，西字平聲；第十一句，〔那更第四聲未歇〕，那、更二字俱仄聲；第十二句，吳詞〔料池柳不攀春送別〕，不字仄聲；第十三句，吳詞〔倩玉兔別搗秋香〕，玉字仄聲，餘參下陳詞。</p>
<p>又一體　雙調一百三十二字，前段九句六仄韻，後段十六句十仄韻</p>
<p>陳允平<br>
  暮煙愁。鴉歸古樹。雁過空堞。南浦牙檣漸發。陽關歌盡半闋。<br>
  ●○○　○○●●　●●○<font color="#FF6600">●</font>　○●○○●<font color="#FF6600">●</font>　○○○●●<font color="#FF6600">●</font><br>
  恨入迴腸千萬結。長亭柳、寸寸攀折。望日下長安近。莫遣鱗鴻成間絕。<br>
  ●●○○○●<font color="#FF6600">●</font>　○○●　●●○<font color="#FF6600">●</font>　●●●○○●　●●○○○●<font color="#FF6600">●</font><br>
  淒切。去帆浪遠江闊。悵頓解連環。西窗下、對燭頻哽咽。<br>
  ○<font color="#FF6600">●</font>　●○●●○<font color="#FF6600">●</font>　●●●○○　○○●　●●○●<font color="#FF6600">●</font><br>
  歎百歲光陰。幾度離別。翠消粉竭。信乍圓易散。彩雲明月。<br>
  ●●●○○　●●○<font color="#FF6600">●</font>　●○●<font color="#FF6600">●</font>　●●○●●　●○○<font color="#FF6600">●</font><br>
  浙水吳山重重疊。流蘇帳、陽臺夢歇。暗塵鎖、孤鸞秦鏡缺。<br>
  ●●○○○○<font color="#FF6600">●</font>　○○●　○○●<font color="#FF6600">●</font>　●○●　○○○●<font color="#FF6600">●</font><br>
  羞人問。怕說相思。正滿院。楊花落盡東風雪。<br>
  ○○●　●●○○　●●●　○○●●○○<font color="#FF6600">●</font></p>
<p>此詞前段第六句，校周詞少一字，或系刻本脫落。第八、九句，作六字一句、七字一句，與周詞異。<br>
  歌頭《樽前集》注：大石調。<br>
</p>
</body>
</html>
