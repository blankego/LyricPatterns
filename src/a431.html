<html>
<head>
<title>倒垂柳</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>倒垂柳</b></font></div>
<p>唐教坊曲名。</p>
<p>雙調八十一字，前段八句四仄韻，後段八句五仄韻</p>
<p>楊無咎<br>
  曉來煙露重。為重陽、增勝致。記一年好處。無似此天氣。<br>
  ◎○○●●　●○○　⊙●<font color="#FF6600">●</font>　◎◎○◎●　○●●○<font color="#FF6600">●</font><br>
  東籬白衣至。南陌芳筵啟。風流曾未遠。登臨都在眼底。<br>
  ⊙○◎⊙●　⊙●○○<font color="#FF6600">●</font>　○○○●●　○○○●◎<font color="#FF6600">●</font><br>
  人生如寄。漫把茱萸看子細。擊節聽高歌。痛飲莫辭醉。<br>
  ○○⊙<font color="#FF6600">●</font>　●●○○○●<font color="#FF6600">●</font>　●●●○○　●●●○<font color="#FF6600">●</font><br>
  烏帽任教。顛倒風裏墜。黃花明日。縱好無情味。<br>
  ○◎●⊙　○●○◎<font color="#FF6600">●</font>　○○○●　●●○○<font color="#FF6600">●</font></p>
<p>此調惟《逃禪集》有詞二首，無別首宋詞可校，平仄參下〔南州初會〕詞。</p>
<p>又一體　雙調八十一字，前後段各八句，五仄韻</p>
<p>楊無咎<br>
  南州初會遇。記惺惺、說底語。而今精神爽。傾下越風措。<br>
  ○○○●<font color="#FF6600">●</font>　●○○　●●<font color="#FF6600">●</font>　○○○○●　○●●○<font color="#FF6600">●</font><br>
  雍門人獨夜。客舍停杯處。餘香應未泯。憑君重唱金縷。<br>
  ●○○●●　●●○○<font color="#FF6600">●</font>　○○○●●　○○○●○<font color="#FF6600">●</font><br>
  移宮易羽。縱有離愁休怨訴。客里忒淒涼。怕聽斷腸句。<br>
  ○○●<font color="#FF6600">●</font>　●●○○○●<font color="#FF6600">●</font>　●●●○○　●●●○<font color="#FF6600">●</font><br>
  情山曲海。君已心相許。驂鸞乘月。正好同歸去。<br>
  ○○●●　○●○○<font color="#FF6600">●</font>　○○○●　●●○○<font color="#FF6600">●</font></p>
<p>此與〔曉來煙露〕詞同，惟前段起句用韻異。</p>
</body>
</html>
