<html>
<head>
<title>夜半樂</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>夜半樂</b></font></div>
<p>唐教坊曲名。柳永《樂章集》注：中呂調。蓋借舊曲名，另倚新聲也。《碧雞漫志》：唐史，明皇自潞州還京師，夜半舉兵誅韋后，制《夜半樂》、《還京樂》二曲。今黃鐘宮有《三台夜半樂》，中呂調有慢、有近拍、有序。</p>
<p>三段一百四十四字，前段十五句五仄韻，中段九句四仄韻，後段七句五仄韻</p>
<p>柳永<br>
  凍雲黯淡天氣。扁舟一葉。乘興離江渚。渡萬壑千岩。越溪深處。<br>
  ●○●●○●　○○●●　○●○○<font color="#FF6600">●</font>　●●●○○　●○○<font color="#FF6600">●</font><br>
  怒濤漸息。樵風乍起。更聞商旅相呼。片帆高舉。泛畫鷁、翩翩過南浦。<br>
  ●○●●　○○●<font color="#FF6600">●</font>　●○○●○○　●○○<font color="#FF6600">●</font>　●●●　○○●○<font color="#FF6600">●</font><br>
  望中酒旆閃閃。一簇煙村。數行霜樹。殘日下、漁人鳴榔歸去。<br>
  ●○●●●●　●●○○　●○○<font color="#FF6600">●</font>　○●●　○○○○○<font color="#FF6600">●</font><br>
  敗荷零落。衰楊掩映。岸邊兩兩三三。浣紗遊女。避行客、含羞笑相語。<br>
  ●○○●　○○●●　●○●●○○　●○○<font color="#FF6600">●</font>　●○●　○○●○<font color="#FF6600">●</font><br>
  到此因念。繡閣輕拋。浪萍難駐。歎後約、叮嚀竟何據。<br>
  ●●○●　●●○○　●○○<font color="#FF6600">●</font>　●●●　○○●○<font color="#FF6600">●</font><br>
  慘離懷、空恨歲晚歸期阻。凝淚眼、杳杳神京路。斷鴻聲遠長天暮。<br>
  ●○○　○●●●○○<font color="#FF6600">●</font>　○●●　●●○○<font color="#FF6600">●</font>　●○○●○○<font color="#FF6600">●</font></p>
<p>此調只有柳詞二首，其句讀亦大同小異，無別首宋詞可校。</p>
<p>又一體　三段一百四十五字，前兩段各十句，四仄韻，後一段七句五仄韻</p>
<p>柳永<br>
  豔陽天氣。煙細風暖。芳草郊汀閑凝佇。漸妝點亭台。參差佳樹。<br>
  ●○○●　○●○●　○●○○○○<font color="#FF6600">●</font>　●○●○○　○○○<font color="#FF6600">●</font><br>
  舞腰困力。垂楊綠映。淺桃穠李。小白嫩紅無數。度綺燕流鶯鬥雙語。<br>
  ●○●●　○○●●　●○○●　●●●○○<font color="#FF6600">●</font>　●●●○○●○<font color="#FF6600">●</font><br>
  翠娥南陌簇簇。躡影紅陰。緩移嬌步。抬粉面。韶容花光相妒。<br>
  ●○○●●●　●●○○　●○○<font color="#FF6600">●</font>　○●●　○○○○○<font color="#FF6600">●</font><br>
  絳綃袖舉。雲鬟風顫。半遮檀口含羞。背人偷顧。競鬥草、金釵笑爭賭。<br>
  ●○●●　○○○●　●○○●○○　●○○<font color="#FF6600">●</font>　●●●　○○●○<font color="#FF6600">●</font><br>
  對此佳景。頓覺銷凝。惹成愁緒。念解佩輕盈在何處。<br>
  ●●○●　●●○○　●○○<font color="#FF6600">●</font>　●●●○○●○<font color="#FF6600">●</font><br>
  忍良時、辜負少年等閒度。空望極、回首斜陽暮。歎浪萍風梗如何去。<br>
  ●○○　○●●○●○<font color="#FF6600">●</font>　○●●　○●○○<font color="#FF6600">●</font>　●●○○●○○<font color="#FF6600">●</font></p>
<p>此詞前段起處，四字二句、七字一句，與前體異。後段結處，八字一句，亦與前體異。按，汲古閣刻本，前段第三句，作〔芳草郊燈明閑凝佇〕，多一字，文義又不可解；第九句〔小白〕作〔夭夭〕，〔無數〕作〔光數 
  〕；次段結句，〔金釵〕作〔金斂〕，皆偽也。<br>
</p>
</body>
</html>
