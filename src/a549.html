<html>
<head>
<title>慶清朝</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>慶清朝</b></font></div>
<p>一作《慶清朝慢》。</p>
<p>雙調九十七字，前後段各十句，四平韻</p>
<p>王觀<br>
  調雨為酥。催冰做水。東君分付春還。何人便將輕暖。點破殘寒。<br>
  ○●○○　○○●●　○○○●○<font color="#FF6600">○</font>　○○●○○●　●●○<font color="#FF6600">○</font><br>
  結伴踏青去好。平頭鞋子小雙鸞。煙郊外。望中秀色。如有無間。<br>
  ●●●○●●　○○○●●○<font color="#FF6600">○</font>　○○●　●○●●　○●○<font color="#FF6600">○</font><br>
  晴則個、陰則個。餖飣得天氣。有許多般。須教撩花撥柳。爭要先看。<br>
  ○●●　○●●　●○●○●　●●○<font color="#FF6600">○</font>　○○○○●●　○●○<font color="#FF6600">○</font><br>
  不道吳綾繡襪。香泥斜沁幾行斑。東風巧。盡收翠綠。吹上眉山。<br>
  ●●○○●●　○○○●●○<font color="#FF6600">○</font>　○○●　●○●●　○●○<font color="#FF6600">○</font></p>
<p>此調前後段第四、五句，惟王詞作上六下四，宋人如此填者甚少，史詞作上四下六，曹詞、李詞前段用王詞體，後段用史詞體，而宋人依史詞體者為多，故可平可仄，詳注史詞之下。譜內四詞，字數、韻腳俱同，惟句法有異耳。今各注明，分為四體編入。此詞前後段第四、五句，俱上六下四，換頭句六字折腰。</p>
<p>又一體　雙調九十七字，前後段各十句，四平韻</p>
<p>史達祖<br>
  墜絮孳萍。狂鞭孕竹。偷移紅紫池亭。餘花未落。似供殘蝶經營。<br>
  ●●○○　⊙○●●　⊙⊙⊙●○<font color="#FF6600">○</font>　○○●●　◎⊙⊙●○<font color="#FF6600">○</font><br>
  賦得送春詩了。夏帷攛斷綠陰成。桑麻外。乳鳩稚燕。別樣芳情。<br>
  ◎●◎○⊙●　◎○○●●○<font color="#FF6600">○</font>　○○●　●○●●　◎●○<font color="#FF6600">○</font><br>
  荀令舊香易冷。歎俊遊疏懶。枉自銷凝。塵侵謝屐。幽徑斑駁苔生。<br>
  ⊙●◎○◎●　●●○○●　●●○<font color="#FF6600">○</font>　⊙○●●　○◎⊙●○<font color="#FF6600">○</font><br>
  便覺寸心尚老。故人前度漫叮嚀。空相誤。祓蘭曲水。挑菜東城。<br>
  ◎●◎○◎●　●○⊙●●○<font color="#FF6600">○</font>　○⊙●　◎⊙◎●　⊙●○<font color="#FF6600">○</font></p>
<p>此詞前後段第四、五句，俱上四下六，換頭句六字不折腰，李居厚、王沂孫、張炎三詞，俱與此同。按，李詞，前段第二句〔地鐘上瑞〕，地字仄聲；第五句〔幾曾鶴髮貂冠〕，鶴字仄聲；王詞，第六句〔前度綠陰載酒〕，前字平聲；李詞，後段起句〔運慶今朝初度〕，運字仄聲，今字、初字俱平聲；王詞，第六句〔顛倒絳英滿徑〕，顛字平聲；張詞，第七句〔好詩盡在夕陽山〕，盡字仄聲。譜內可平可仄據此，餘參曹、李二詞。曹詞，前段起句，平仄與諸家異，不為參校；第九句〔幄〕字入聲，張詞後段第二句〔待攜琴獨去〕，獨字入聲，俱以入作平，亦不注可仄。</p>
<p>又一體　雙調九十七字，前後段各十句，四平韻</p>
<p>曹勳<br>
  絳羅縈色。茸金麗蕊。秀格壓盡群芳。人間第一嬌嫵。深紫輕黃。<br>
  ●●○●　○○●●　●●●●○<font color="#FF6600">○</font>　○○●●○●　○●○<font color="#FF6600">○</font><br>
  乍過夜來谷雨。盈盈明豔惹天香。春風暖。寶幄競倚。名稱花王。<br>
  ●●●○●●　○○○●●○<font color="#FF6600">○</font>　○○●　●●●●　○●○<font color="#FF6600">○</font><br>
  朝檻五雲擁秀。護曉日。偏宜翠幕高張。穠姿露葉。臨賞須趁韶光。<br>
  ○●●○●●　●●●　○○●●○<font color="#FF6600">○</font>　○○●●　○●○●○<font color="#FF6600">○</font><br>
  最喜鑒鸞初試。一枝姚魏插宮妝。燃絳蠟。共花拌醉。莫靳瑤觴。<br>
  ○●●○○●　●○○●●○<font color="#FF6600">○</font>　○●●　●○○●　●●○<font color="#FF6600">○</font></p>
<p>此詞前段用王詞體，後段用史詞體，惟後段第二句三字、第三句六字異。</p>
<p>又一體　雙調九十七字，前後段各十句，四平韻</p>
<p>李清照<br>
  禁幄低張。彤欄巧護。就中獨佔殘春。容華淡佇綽約。俱見天真。<br>
  ●●○○　○○●●　●○●●○<font color="#FF6600">○</font>　○○●●●●　○●○<font color="#FF6600">○</font><br>
  待得群花過後。一番風露曉妝新。妖嬈態。妒風笑月。長殢東君。<br>
  ●●○○●●　●○○●●○<font color="#FF6600">○</font>　○○●　●○●●　○●○<font color="#FF6600">○</font><br>
  東城邊、南陌上。正日烘池館。竟走香輪。綺筵散日。誰人可繼芳塵。<br>
  ○○○　●●●　●●○○●　●●○<font color="#FF6600">○</font>　●○●●　○○●●○<font color="#FF6600">○</font><br>
  更好明光宮殿。幾枝先近日邊勻。金樽倒。拌了盡燭。不愛黃昏。<br>
  ●●○○○●　●○○●●○<font color="#FF6600">○</font>　○○●　○●●●　●●○<font color="#FF6600">○</font></p>
<p>此與曹詞同，惟換頭作三字兩句，第二、三句作五字一句、四字一句，仍用王詞體異。<br>
  <br>
  ▲王觀詞，據秦氏校本云，東君分付春還句，東君二字應作化工，▲餖飣得天氣句，應作便帶得芳心，▲須教撩華撥柳句，應作空教鏤華撥柳，▲盡收翠綠句，翠字應作嫩，▲吹上眉山句，山字應作端，均可從 
</p>
</body>
</html>
