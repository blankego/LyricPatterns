<html>
<head>
<title>梅香慢</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>梅香慢</b></font></div>
<p>調見《東山樂府》。</p>
<p>雙調一百一字，前段十一句四仄韻，後段十一句五仄韻</p>
<p>賀鑄<br>
  高閣寒輕。映萬朵芳梅。亂堆香雪。未待江南信。冠百花先占。一陽佳節。<br>
  ○●○○　●●●○○　●○○<font color="#FF6600">●</font>　●●○○●　●●○○●　●○○<font color="#FF6600">●</font><br>
  剪綵凝酥。無處學、天然奇絕。便壽陽妝。工夫費盡。豔姿終別。<br>
  ●●○○　○●●　○○○<font color="#FF6600">●</font>　●●○○　○○●●　●○○<font color="#FF6600">●</font><br>
  風里弄輕盈。掩珠英明瑩。麝臘飄烈。莫放芳菲歇。剩永宵歡賞。酒酣吟折。<br>
  ○●●○○　●○○○●　●●○<font color="#FF6600">●</font>　●●○○<font color="#FF6600">●</font>　●●○○●　●○○<font color="#FF6600">●</font><br>
  倒玉何妨。且聽取、樽前新闋。怕篴聲長。行雲散盡。漫悲風月。<br>
  ●●○○　●●●　○○○<font color="#FF6600">●</font>　●●○○　○○●●　●○○<font color="#FF6600">●</font></p>
<p>此詞無他首可校。後段第五句，東山詞作〔剩夜來歡賞〕，今從《梅苑》本。</p>
</body>
</html>
