<html>
<head>
<title>殿前歡</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>殿前歡</b></font></div>
<p>《太平樂府》注：雙調。一名《鳳將雛》。</p>
<p>雙調四十二字，前段四句三平韻、一協韻，後段五句兩平韻、兩協韻</p>
<p>張可久<br>
  水晶宮。四圍添上玉屏風。姮娥碎剪銀河凍。攙盡春紅。<br>
  ●○<font color="#FF6600">○</font>　◎○⊙●●○<font color="#FF6600">○</font>　⊙○◎●○⊙<font color="#3333FF">●</font>協⊙●○<font color="#FF6600">○</font><br>
  梅花紙帳中。香浮動。一片梨雲夢。曉來詩句。盡出漁翁。<br>
  ○○●●<font color="#FF6600">○</font>　○○<font color="#3333FF">●</font>協◎●○○<font color="#3333FF">●</font>協◎○⊙●　◎●○<font color="#FF6600">○</font></p>
<p>朱子有云：古樂府，只是詩中間添卻許多泛聲，後人怕失了那泛聲，逐一聲添個實字，遂成長短句，今曲子便是。按朱子所云，為詩之變而為詞也。若詞變而為曲，則又就長短句之泛聲，添上實字。如元人之過曲，有與詞同一調名而字句不同者，蓋以虛聲多，而音節異也，其流為襯字之雜，即一調中亦多寡不一。如《殿前歡》、《水仙子》，襯字不拘，知音者可以類推。張詞別首，前段第二句〔蓮花白酒綠荷杯〕，蓮字平聲，白字仄聲；第三句〔起來搔首人獨自〕，起字、獨自俱仄聲，搔字平聲；後段第三句〔花底佳人醉〕，花字平聲；第五句〔涼月纖纖〕，涼字平聲。譜內可平可仄據此，其餘參校下詞。</p>
<p>又一體　雙調四十四字，前段四句三平韻、一協韻，後段五句兩平韻、兩協韻</p>
<p>張可久<br>
  歎詩臒。十年香夢老江湖。笙歌又是錢塘路。往事如何。<br>
  ●○<font color="#FF6600">○</font>　●○○●●○<font color="#FF6600">○</font>　○○●●○○<font color="#3333FF">●</font>協●●○<font color="#FF6600">○</font><br>
  青鸞寫恨書。紅錦題青疏。翠館酬春句。桃花結子。乳燕將雛。<br>
  ○○●●<font color="#FF6600">○</font>　○●○○<font color="#3333FF">●</font>協●●○○<font color="#3333FF">●</font>協○○●●　●●○<font color="#FF6600">○</font></p>
<p>此與前詞同，惟後段第二句多二字，作五字句異。《小山樂府》中，此調甚多，襯字各異，錄一、二體，可概其餘。</p>
</body>
</html>
