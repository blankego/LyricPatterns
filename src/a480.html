<html>
<head>
<title>遙天奉翠華引</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>遙天奉翠華引</b></font></div>
<p>調見《嬾窟詞》。</p>
<p>雙調九十字，前後段各八句，五平韻</p>
<p>侯寘<br>
  雪消樓外山。正秦淮、翠溢回瀾。香梢豆蔻。紅輕猶怕春寒。<br>
  ●○○●<font color="#FF6600">○</font>　●○○　●●○<font color="#FF6600">○</font>　○○●●　○○○●○<font color="#FF6600">○</font><br>
  曉光浮畫戟。捲繡簾、風暖玉鉤閑。紫府仙人。花圍羽帔星冠。<br>
  ●○○●●　●●○　○●●○<font color="#FF6600">○</font>　●●○○　○○●●○<font color="#FF6600">○</font><br>
  蓬萊閬苑。意倦遊、常戲世間。佩麟舊都。江左襦褲聲歡。<br>
  ○○●●　●●○　○●●<font color="#FF6600">○</font>　●○●○　○●○●○<font color="#FF6600">○</font><br>
  只恐催歸覲。宴清都、休訴酒杯寬。明歲應看。盛鈞容、舞袖歌鬟。<br>
  ●●○○●　●○○　○●●○<font color="#FF6600">○</font>　○●○<font color="#FF6600">○</font>　●○○　●●○<font color="#FF6600">○</font></p>
<p>《詞律》論此詞，後段結句宜作六字，最是，蓋與前段校，當作六字，況第六句，既作上三下五句法，不應第八句又作上三下四句法也，惜無善本，及別首宋詞可校，仍之。<br>
</p>
</body>
</html>
