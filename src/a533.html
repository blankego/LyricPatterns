<html>
<head>
<title>劍器近</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>劍器近</b></font></div>
<p>《宋史‧樂志》：教坊奏《劍器》曲，其一屬中呂宮，其二屬黃鐘宮，又有劍器舞隊，此云近者，其聲調相近也。</p>
<p>雙調九十六字，前段八句八仄韻，後段十二句七仄韻</p>
<p>袁去華<br>
  夜來雨。賴倩得、東風吹住。海棠正妖嬈處。且留取。<br>
  ●○<font color="#FF6600">●</font>　●●●　○○○<font color="#FF6600">●</font>　●○●○○<font color="#FF6600">●</font>　●○<font color="#FF6600">●</font><br>
  悄庭戶。試細聽、鶯啼燕語。分明共人愁緒。怕春去。<br>
  ●○<font color="#FF6600">●</font>　●●●　○○●<font color="#FF6600">●</font>　○○●○○<font color="#FF6600">●</font>　●○<font color="#FF6600">●</font><br>
  佳樹。翠陰初轉午。重簾未捲。乍睡起。寂寞看風絮。<br>
  ○<font color="#FF6600">●</font>　●○○●<font color="#FF6600">●</font>　○○●●　●●●　●●○○<font color="#FF6600">●</font><br>
  偷彈清淚寄煙波。見江頭故人。為言憔悴如許。彩箋無數。<br>
  ○○○●●○○　●○○●○　●○○●○<font color="#FF6600">●</font>　●○○<font color="#FF6600">●</font><br>
  去卻寒暄。到了渾無定據。斷腸落日千山暮。<br>
  ●●○○　●●○○●<font color="#FF6600">●</font>　●○●●○○<font color="#FF6600">●</font></p>
<p>此調惟有此詞，無別首可校。<br>
</p>
</body>
</html>
