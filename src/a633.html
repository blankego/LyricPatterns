<html>
<head>
<title>鳳歸雲</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>鳳歸雲</b></font></div>
<p>唐教坊曲名。柳永《樂章集》，平韻一百一字者，注仙呂調；仄韻一百十八字者，注林鐘商調。</p>
<p>雙調一百一字，前段十句四平韻，後段十一句三平韻</p>
<p>柳永<br>
  向深秋。雨餘爽氣肅西郊。陌上夜闌。襟袖起涼飆。<br>
  ●○○　●○●●●○<font color="#FF6600">○</font>　●●●○　○●●○<font color="#FF6600">○</font><br>
  天末殘星。流電未滅。閃閃隔林梢。<br>
  ○●○○　○●●●　●●●○<font color="#FF6600">○</font><br>
  又是曉雞聲斷。陽烏光動。漸分山路迢迢。<br>
  ●●●○○●　○○○●　●○○●○<font color="#FF6600">○</font><br>
  驅驅行役。苒苒光陰。蠅頭利祿。蝸角功名。畢竟成何事、漫相高。<br>
  ⊙○○●　●●○○　⊙○◎●　○●○○　●●○○●　●○<font color="#FF6600">○</font><br>
  拋擲林泉。狎玩塵土。壯節等閒銷。幸有五湖煙浪。一船風月。會須歸老漁樵。<br>
  ○●○○　●●⊙●　●●●○<font color="#FF6600">○</font>　●●●○○●　●○○●　●○○●○<font color="#FF6600">○</font></p>
<p>此體押平韻者，只有趙詞可校，譜內可平可仄悉參之。</p>
<p>又一體　雙調一百一字，前段十句五平韻，後段十一句三平韻</p>
<p>趙以夫<br>
  正愁予。可堪去馬便騑騑。擬折一枝。堤上萬垂絲。<br>
  ●○○　●○●●●○<font color="#FF6600">○</font>　●●●<font color="#FF6600">○</font>　○●●○<font color="#FF6600">○</font><br>
  離思無邊。離席易散。落日照清漪。<br>
  ○●○○　○●●●　●●●○<font color="#FF6600">○</font><br>
  苦是禁城催鼓。虛床難寐。夢魂無路歸飛。<br>
  ●●●○○●　○○○●　●○○●○<font color="#FF6600">○</font><br>
  陡寒還熱。急雨隨晴。化工無准。將息偏難。更向分攜處、立多時。<br>
  ●○○●　●●○○　●○○●　○●○○　●●○○●　●○<font color="#FF6600">○</font><br>
  吟鬢凋霜。世味嚼蠟。病骨怯朝衣。我有一壺風月。荔丹芝紫。約君同話心期。<br>
  ○●○○　●●●●　●●●○<font color="#FF6600">○</font>　●●●○○●　●○○●　●○○●○<font color="#FF6600">○</font></p>
<p>此與柳詞同，惟前段第三句，多押一韻異。</p>
<p>又一體　雙調一百十八字，前段十句四仄韻，後段十一句五仄韻</p>
<p>柳永<br>
  戀帝里、金谷園林。平康巷陌。觸處繁華。連日疏狂。未嘗輕負、寸心雙眼。<br>
  ●●●　○●○○　○○●●　●●○○　○●○○　●○○●　●○○<font color="#FF6600">●</font><br>
  況佳人、盡天外行雲。掌上飛燕。向玳筵、一一皆妙選。<br>
  ●○○　●○●○○　○●○<font color="#FF6600">●</font>　●●○　●●○●<font color="#FF6600">●</font><br>
  長是因酒沈迷。被花縈絆。<br>
  ○●○●○○　●○○<font color="#FF6600">●<br>
  </font>更可惜、淑景亭台。暑天枕簟。<font color="#FF6600"><br>
  </font>●●●　●●○○　●○●<font color="#FF6600">●</font><br>
  霜月夜明。雪霰朝飛。一歲風光。盡堪隨分、俊遊清宴。<br>
  ○●●○　●●○○　●●○○　●○○●　●○○<font color="#FF6600">●</font><br>
  算浮生事。瞬息光陰。錙銖名宦。<br>
  ●○○●　●●○○　○○○<font color="#FF6600">●</font><br>
  正歡笑、試恁暫分散。即是恨雨秋雲。地遙天遠。<br>
  ●○●　●●●○<font color="#FF6600">●</font>　●●●●○○　●○○<font color="#FF6600">●</font></p>
<p>此體押仄韻，與平韻詞句讀不同，宮調亦異，無別首宋詞可校。汲古閣刻《樂章集》，〔霜月夜明〕句脫一〔明〕字，今照《花草粹編》增定。起處二十七字始用韻，恐有誤，但無善本可校，姑仍之。<br>
  <br>
  ▲柳永詞，戀帝里一首，恁暫時分散句，落時字<br>
  ▲卻是恨雨愁雲句，卻誤作即，應從宋本增改 <br>
</p>
</body>
</html>
