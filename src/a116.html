<html>
<head>
<title>好事近</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>好事近</b></font> 
</div>
<p>張輯詞，有〔誰謂百年心事，恰釣船橫笛〕句，名《釣船笛》；韓淲詞，有〔吟到翠圓枝上〕句，名《翠圓枝》。</p>
<p>雙調四十五字，前後段各四句，兩仄韻</p>
<p>宋祁<br>
  睡起玉屏風。吹去亂紅猶落。天氣驟生輕暖。襯沈香帷箔。<br>
  ◎●●○○　⊙●◎○○<font color="#FF6600">●</font>　⊙●◎○⊙●　●⊙○⊙<font color="#FF6600">●</font>　<br>
  珠簾約住海棠風。愁拖兩眉角。昨夜一庭明月。冷鞦韆紅索。<br>
  ⊙○◎●◎○⊙　⊙⊙◎○<font color="#FF6600">●</font>　◎●◎○⊙●　●⊙○⊙<font color="#FF6600">●</font></p>
<p>此調以此詞為正體，若陸詞之多押兩韻，乃變格也。前段第一句，鄭獬詞〔江上探春春回〕，江字平聲。第二句，洪適詞〔底事催人行色〕，底字仄聲，催字平聲。第三句，范成大詞〔應是高唐小婦〕，高字平聲，小字仄聲。第四句，蘇軾詞〔看洞天星月〕，洞子仄聲；朱子詞〔變珠幢玉節〕，玉字仄聲。換頭句，王益詞〔不須脂粉汙天真〕，不字仄聲；蘇軾詞〔當時張范風流在〕，風字平聲，在字仄聲。第二句，蘇詞〔況一樽浮雪〕，況字仄聲，樽字平聲。第三句，王益詞〔留取黛眉淺處〕，淺字仄聲；陳克詞〔醉帽風鬟歸去〕，風字平聲。結句，張先詞〔幸雨收風息〕，雨字仄聲；洪適詞〔聽歌聲不得〕，不字仄聲。譜內可平可仄據此，餘參陸詞。</p>
<p>又一體　雙調四十五字，前後段各四句，三仄韻</p>
<p>陸游<br>
  客路苦思歸。愁似蘭絲千緒。夢裏鏡湖煙雨。看山無重數。<br>
  ●●●○○　○●●○○<font color="#FF6600">●</font>　●●●○○<font color="#FF6600">●</font>　●○○○<font color="#FF6600">●</font><br>
  樽前消盡少年狂。慵著送春語。花落燕飛庭戶。歎年光如許。<br>
  ○○○●●○○　○●●○<font color="#FF6600">●</font>　○●●○○<font color="#FF6600">●</font>　●○○○<font color="#FF6600">●</font></p>
<p>此即宋詞體，惟前後段第三句，多押一韻。<br>
</p>
</body>
</html>
