<html>
<head>
<title>花發沁園春</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>花發沁園春</b></font></div>
<p>此調有平韻、仄韻兩體，俱見花庵《絕妙詞選》，與《沁園春》不同。</p>
<p>雙調一百五字，前段十句五仄韻，後段十句六仄韻</p>
<p>劉圻父<br>
  換譜伊涼。選歌燕趙。一番樂事重起。花新笑靨。柳軟纖腰。齊楚眾芳圍裏。<br>
  ●●○○　●○○●　●○●●○<font color="#FF6600">●</font>　○○●●　◎●○○　○●●○○<font color="#FF6600">●</font><br>
  年年佳會。長是傍、清明天氣。正魏紫衣染天香。蜀紅妝破春睡。<br>
  ○○⊙<font color="#FF6600">●</font>　○●●　○○○<font color="#FF6600">●</font>　●●●○●○○　◎○○●○<font color="#FF6600">●</font><br>
  一簇猩羅鳳翠。遍東園西城。點檢芳字。<br>
  ●●○○●<font color="#FF6600">●</font>　●○○○○　●●○<font color="#FF6600">●</font><br>
  銓齋吏散。畫館人稀。幾闋管弦清脆。<br>
  ○○●●　●●○○　●●●○○<font color="#FF6600">●</font><br>
  人生適意。流轉共、風光遊戲。到遇景、取次成歡。怎教良夜休醉。<br>
  ○○●<font color="#FF6600">●</font>　○●●　⊙○○<font color="#FF6600">●</font>　●◎●　●●○○　●○○●○<font color="#FF6600">●</font></p>
<p>此調押平韻者，只有此詞及黃升詞，故此詞可平可仄，悉參黃詞。按，黃詞，前段第五句〔楊柳吹綿〕，楊字平聲；第七句〔翻階傍砌〕，傍字仄聲；第十句〔猩紅輕透羅袂〕，猩字平聲；後段第八句〔人正在、翠紅圍裏〕，翠字仄聲；第九句〔問誰是、第一風流〕，誰字平聲。譜內可平可仄據此。</p>
<p>又一體　雙調一百五字，前後段各十句，四平韻</p>
<p>王詵<br>
  帝里春歸。早先妝點。皇家池館園林。雛鶯未遷。燕子乍歸。時節戲弄晴陰。<br>
  ●●○○　●○○●　○○○●○<font color="#FF6600">○</font>　○○●○　●●●○　○●●●○<font color="#FF6600">○</font><br>
  瓊樓珠閣。恰正在、柳曲花心。翠袖豔、依憑欄杆。慣聞弦管新音。<br>
  ○○○●　●●●　●●○<font color="#FF6600">○</font>　●●●　○●○○　●○○●○<font color="#FF6600">○</font><br>
  此際相攜宴賞。縱行樂隨處。芳樹遙岑。<br>
  ●●○○●●　●○●○●　○●○<font color="#FF6600">○</font><br>
  桃腮杏臉。嫩英萬葉。千枝綠淺紅深。<br>
  ○○●●　●○●●　○○●●○<font color="#FF6600">○</font><br>
  輕風終日。泛暗香、長滿衣襟。洞戶醉、歸訪笙歌。晚來雲海沈沈。<br>
  ○○○●　●●○　○●○<font color="#FF6600">○</font>　●●●　○●○○　●○●●○<font color="#FF6600">○</font></p>
<p>此調押平韻者，只有此詞，無別首宋、元詞可校。</p>
</body>
</html>
