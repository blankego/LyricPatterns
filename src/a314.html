<html>
<head>
<title>尋梅</title>
<meta http-equiv="Content-Type" content="text/html; charset=utf-8">
</head>

<body bgcolor="#FFFFFF" text="#000000" background="1.gif">
<div align="center"><font color="#FF6600" size="+3" face="標楷體"><b>尋梅</b></font></div>
<p>調見《樂府雅詞》及《梅苑》，蓋詠梅花也，因詞中有〔朝來尋見〕句。取以為名。</p>
<p>雙調六十字，前後段各五句，四仄韻</p>
<p>沈會宗<br>
  今年早覺花信蹉。想芳心、未應誤我。一月花信幾回過。始朝來尋見。雪痕微破。<br>
  ○○●●⊙●<font color="#FF6600">●</font>　●⊙⊙　◎○●<font color="#FF6600">●</font>　●◎⊙●◎○<font color="#FF6600">●</font>　●○○○●　●○○<font color="#FF6600">●</font><br>
  眼前大抵情無那。好景色、只消些個。春風爛漫都且可。是而今枝上。三朵兩朵。<br>
  ◎○●●○○<font color="#FF6600">●</font>　●◎◎　◎○○<font color="#FF6600">●</font>　⊙○●●○◎<font color="#FF6600">●</font>　●○○○●　○●●<font color="#FF6600">●</font></p>
<p>此調只有沈詞二首，故可平可仄，即參後詞。按，《音韻集成》〔五歌部〕：蹉，蹉跎失時也，又去聲。故圖作仄聲，若作平聲歌哿二韻，亦是本部三聲協。</p>
<p>又一體　雙調六十字，前後段各五句，四仄韻</p>
<p>沈會宗<br>
  幽香淺淺濕未透。認雪底、思來始有。剪裁尚覺瓊瑤皺。苦寒中。越恁骨清肌瘦。<br>
  ○○●●●●<font color="#FF6600">●</font>　●●●　○○●<font color="#FF6600">●</font>　●○●●○○<font color="#FF6600">●</font>　●○○　●●●○○<font color="#FF6600">●</font><br>
  東風氣象園林舊。又今年、而今時候。急宜小摘當樽酒。選一枝。且付玉人纖手。<br>
  ○○●●○○<font color="#FF6600">●</font>　●○○　○○○<font color="#FF6600">●</font>　●○●●○○<font color="#FF6600">●</font>　●●○　●●●○○<font color="#FF6600">●</font></p>
<p>此與〔今年早覺〕詞同，惟前後兩結句法異。<br>
</p>
</body>
</html>
