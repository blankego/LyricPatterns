<html>
<head>
<title>後庭宴</title>
<meta http-equiv="Content-Type" content="text/html; charset=utf-8">
</head>

<body>

<p>《庚溪詩話》云：宋宣和中，掘地得石刻唐詞，調名《後庭宴》。</p>
<p>雙調六十字，前段五句三仄韻，後段六句四仄韻</p>
<div>《庚溪詩話》無名氏</div>
<pre>千里故鄉。十年華屋。亂紅飛過屏山簇。
○●●○　●○○■　●○○●○○■
眼重眉褪不勝春。菱花知我銷香玉。
●○○●●○○　○○○●○○■
雙雙燕子歸來。應解笑人幽獨。斷歌零舞。
○○●●○○　○●●○○■　●○○■
遺恨清江曲。萬樹綠低迷。一庭紅撲蔌。
○●○○■　●●●○○　●○○●■</pre>
<p>此詞前段近《踏莎行》，後段字句，又與前段不同。《庚溪詩話》定為唐詞，然無別首可校。</p>
</body>
</html>
