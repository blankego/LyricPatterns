<html>
<head>
<title>賞松菊</title>
<meta http-equiv="Content-Type" content="text/html; charset=utf-8">
</head>

<body>

<p>調見曹勳《松隱集》。</p>
<p>雙調九十四字，前段九句四仄韻，後段九句五仄韻</p>
<div>曹勳</div>
<pre>涼飆應律驚潮韻。曉對彩蟾如水。慶占夢月。已祥開天地。
○○●●○○●　●●●○○■　●○●●　●○○○■
聖主中興大業。二南化、恭勤輔翊。撫宮闈。看儀型海宇。盡成和氣。
●●○○●●　●○●　○○●■　●○○　●○○●●　●○○■
禁掖西瑤宴席。泛天風、響鈞韶空外。貴是至尊母。極人間崇貴。
●●○○●■　●○○　●○○○■　●●●○●　●○○○■
緩引長生麗曲。翠林正、香傳瑞桂。向靈華。奉光堯。同萬萬歲。
●●○○●●　●○●　○○●■　●○○　●○○　○●●■</pre>
<p>此詞系曹勳自度腔，無別首可校。換頭〔席〕字，用中原韻。<br>
</p>
</body>
</html>
