<html>
<head>
<title>踏歌</title>
<meta http-equiv="Content-Type" content="text/html; charset=utf-8">
</head>

<body>

<p>調見《太平樵唱》詞，又見《梅苑群賢詞》，與唐人小令《踏歌行》不同。</p>
<p>三段八十三字，前兩段各四句四仄韻，後一段六句四仄韻</p>
<div>朱敦儒</div>
<pre>宴闋。散津亭、鼓吹扁舟發。離愁黯、隱隱陽關徹。更風愁雨細添淒切。
●■　●○○　●●○○■　⊙○◎　●●○○■　●○○●●○○■
恨結。歎良朋、雅聚輕離缺。一年幾、把酒對花月。便山遙水遠分吳越。
●■　●⊙○　◎●○○■　◎○●　●●◎○■　●⊙○◎●○○■
書倩燕。夢借蝶。重相見、且把歸期說。
○●●　●●■　○○●　●●○○■
只愁到他時。彼此萍蹤別。總難如再會時節。
◎⊙●○○　●●○○■　◎⊙○●◎○■</pre>
<p>此調只有朱詞及無名氏詞，故譜內可平可仄，悉參下詞。</p>
<p>又一體　三段八十四字，前兩段各四句四仄韻，後一段五句四仄韻</p>
<div>《梅苑》無名氏</div>
<pre>帶雪。向南枝一朵江梅坼。許多時、甚處收香白。占千葩百卉先春色。
●■　●○○●●○○■　●○○　●●○○■　●○○●●○○■
瑩潔。正廣寒宮殿人窺隔。銷魂更、畫角聲聲徹。勝暗香浮動黃昏月。
●■　●●○○●○○■　○○●　●●○○■　●●○○●○○■
最瀟灑處最奇絕。孤標迥、不與群芳列。
●○●●●○■　○○●　●●○○■
吟賞竟連宵。痛飲無休歇。輸有心牧童偷折。
○●●○○　●●○○■　○●○●○○■</pre>
<p>此與朱詞同，惟第三段起二句添一字，作七字一句異。</p>
</body>
</html>
