<html>
<head>
<title>芙蓉月</title>
<meta http-equiv="Content-Type" content="text/html; charset=utf-8">
</head>

<body>

<p>調見《虛齋樂府》，蓋詠芙蓉，因詞中有〔殘月澹〕句，故名《芙蓉月》。</p>
<p>雙調九十四字，前段九句四仄韻，後段十一句六仄韻</p>
<div>趙以夫</div>
<pre>黃葉舞空碧。臨水處、照眼紅葩齊吐。柔情媚態。佇立西風如訴。
○●●○●　○●●　●●○○○■　○○●●　●●○○○■
遙想仙家城闕。十萬綠衣童女。雲縹緲。玉娉婷。隱隱彩鸞飛舞。
○●○○○●　●●●○○■　○●●　●○○　●●●○○■
樽前更風度。記天香國色。曾占春暮。依然好在。還伴清霜涼露。
○○●○■　●○○●●　○●○■　○○●●　○●○○○■
一曲欄杆敲遍。悄無語。空相顧。殘月澹。酒闌時。滿城鐘鼓。
●●○○○●　●○■　○○■　○●●　●○○　●○○■</pre>
<p>此趙自度曲，無別首可校。<br>
</p>
</body>
</html>
