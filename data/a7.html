<html>
<head>
<title>囉嗊曲</title>
<meta http-equiv="Content-Type" content="text/html; charset=utf-8">
</head>

<body>

<p>唐范攄《雲溪友議》云：金陵有囉嗊樓，乃陳後主所建。囉嗊曲，劉采春所唱，皆當代才子所作五六七言絕句。一名《望夫歌》。元稹詩所謂〔更有惱人腸斷處，選詞能唱望夫歌。〕也。</p>
<p>單調二十字，四句兩平韻</p>
<div>劉采春</div>
<pre>不喜秦淮水。生憎江上船。載兒夫婿去。經歲又經年。
●◎⊙⊙●　⊙⊙⊙◎□　◎○○●●　⊙●●○□</pre>
<p>按，《雲溪友議》所載囉嗊曲，其起句不用韻者凡五首。其第四首云：〔那年離別日，只道往桐廬。桐廬人不見，今得廣州書。〕第五首云：〔昨日勝今日，今年老去年。黃河清有日，白髮黑無緣。〕譜內可平可仄據此。
</p>
<p>又一體　單調二十字，四句三平韻</p>
<div>劉采春</div>
<pre>昨夜黑風寒。牽船浦裏安。潮來打纜斷。搖櫓始知難。
●●●○□　○○●●□　○○●●●　○●●○□</pre>
<p>此首起句用韻。</p>
<p>又一體　單調二十八字，四句三平韻</p>
<div>劉采春</div>
<pre>閑向江頭採白蘋。常隨女伴賽江神。眾中不敢分明語。暗擲金錢卜遠人。
○●○○●●□　○○●●●○□　●○●●○○●　●●○○●●□</pre>
<p>此本七言絕句，因亦名囉嗊曲，故並列之。</p>
</body>
</html>
