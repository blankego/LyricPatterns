<html>
<head>
<title>落梅</title>
<meta http-equiv="Content-Type" content="text/html; charset=utf-8">
</head>

<body>

<p>《梅苑》無名氏詞，名《落梅慢》。</p>
<p>雙調一百七字，前段十二句四仄韻，後段十句五仄韻</p>
<div>王詵</div>
<pre>壽陽妝晚。慵勻素臉。經宵醉痕堪惜。前村雪裏。幾枝初綻。正冰姿仙格。
●○○●　○○●●　○○●○○■　○○●●　●○○●　●○○○■
忍被東風。亂飄滿地。殘英堆積。可堪江上起離愁。憑誰說寄。腸斷未歸客。
●●○○　●○●●　○○○■　●○○●●○○　○○●●　○●●○■
流恨聲傳羌笛。感行人、水亭山驛。越溪信阻。仙鄉路杳。但風流塵跡。
○●○○○■　●○○　●○○■　●○●●　○○●●　●○○○■
香豔濃時。未多吟賞。已成輕擲。願身長健且憑欄。明年還放春消息。
○●○○　●○○●　●○○■　●○○●●○○　○○○●○○■</pre>
<p>此與《梅苑》無名氏詞，句讀不同，故不參校平仄。</p>
<p>又一體　雙調一百六字，前段九句四仄韻，後段九句五仄韻</p>
<div>《梅苑》無名氏</div>
<pre>帶煙和雪。繁枝淡濘。誰將粉融酥滴。疏枝冷蕊壓群芳。年年長占春色。
●○○●　○○●●　○○●○○■　○○●●●○○　○○○●○■
江路溪橋漫倒。嫋嫋風中無力。暗香染動冰姿。明月裏、想無花比高格。
○●○○●●　●●○○○■　●○○●○○　○●●　●○○●○■
爭奈光陰瞬息。動幽怨、潛生羌笛。新花鬥巧。有天然閑態。倚欄堪惜。
○●○○●■　●○●　○○○■　○○●●　●○○○●　●○○■
零亂殘英片片。飛上舞筵歌席。斷腸忍淚念前期。經歲還有芳容隔。
○●○○●●　○●●○○■　●○●●●○○　○●○●○○■</pre>
<p>此詞前起三句、後起二句、後結二句，與王詞同，餘則攤破語法，自成一格。</p>
</body>
</html>
