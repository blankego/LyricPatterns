<html>
<head>
<title>江南春慢</title>
<meta http-equiv="Content-Type" content="text/html; charset=utf-8">
</head>

<body>

<p>吳文英自度曲，注小石調。</p>
<p>雙調一百九字，前段十句五仄韻，後段十一句六仄韻</p>
<div>吳文英</div>
<pre>風響牙籤。雲寒古硯。芳銘猶在棠笏。秋床聽雨。妙謝庭、春早吟筆。
○●○○　○○●●　○○○●○■　○○●●　●●○　○●○■
城市喧鳴轍。清溪上、小山秀潔。便向此、搜松訪石。葺屋營花。紅塵遠避風月。
○●○○■　○○●　●○●■　●●●　○○●●　●●○○　○○●●○■
瞿塘路。隨漢節。記羽扇綸巾。氣淩諸葛。青天萬里。料漫憶、蒪絲鱸雪。
○○●　○●■　●●●○○　●○○■　○○●●　●●●　○○○■
車馬從休歇。榮華夢、醉歌耳熱。真個是、天與此翁。芳芷嘉名。紉蘭佩兮瓊玦。
○●○○■　○○●　●○●■　○●●　○●●○　○●○○　○○●○○■</pre>
<p>此系夢窗自度腔，無別詞可校。</p>
</body>
</html>
