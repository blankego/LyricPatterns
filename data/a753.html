<html>
<head>
<title>倚欄人</title>
<meta http-equiv="Content-Type" content="text/html; charset=utf-8">
</head>

<body>

<p>調見《松隱集》，曹勳自度曲。</p>
<p>雙調一百八字，前段十一句四仄韻，後段十句五仄韻</p>
<div>曹勳</div>
<pre>清明池館。芳菲漸晚。晴香滿架籠永晝。翠擁柔條。玉鋪繁蕊。嫋嫋舞低襟袖。
○○○●　○○●●　○○●●○●■　●●○○　●○○●　●●●○○■
秀蓓凝浩露。疑掛六銖衣縐。檀點芳心。體熏清馥。粉容宜撚春風手。
●●○●●　○●●○○■　○●○○　●○○●　●○○●○○■
肯與芝蘭共嗅。洞戶花、別是素芳依舊。剪取長梢。青蛟噴雪。挽住曉雲爭秀。
●●○○●■　●●○　●●●○○■　●●○○　○○●●　●●●○○■
樓上人未去。常恐風欺雨瘦。紅綃收取。舉觴猶喜。窨得醺醺酒。
○●○●●　○●○○●■　○○○●　●○○●　●●○○■</pre>
<p>此調僅有此詞，無他作可校。</p>
</body>
</html>
