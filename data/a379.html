<html>
<head>
<title>于飛樂</title>
<meta http-equiv="Content-Type" content="text/html; charset=utf-8">
</head>

<body>

<p>《金詞》注：高平調；《元詞》注：南呂調。史達祖詞，名《鴛鴦怨曲》。</p>
<p>雙調七十二字，前段八句四平韻，後段八句三平韻</p>
<div>晏幾道</div>
<pre>曉日當簾。睡痕猶占香腮。輕盈笑倚鸞台。
●●○○　●○○●○□　○○●●○□
暈殘紅。勻宿翠。滿鏡花開。嬌蟬鬢畔。插一枝、淡蕊疏梅。
●○○　○●●　◎●○□　⊙○◎●　◎◎⊙　◎●○□
每到春深。多愁饒恨。妝成懶下香階。意中人。從別後。縈繫情懷。
●●○○　○○○●　○○●●○□　●○○　○●●　⊙●○□
良辰好景。相思字、喚不歸來。
⊙○◎●　⊙○◎　◎●○□</pre>
<p>此調有晏詞、張詞、毛詞三體，大同小異。按，史達祖〔綺翼翩翩〕詞，照此填。史詞，前段第七句〔白頭相守〕，相字平聲；後段第六句〔合是單棲〕，合字仄聲。譜內可平可仄據此，餘參張詞、毛詞句法同者。</p>
<p>又一體　雙調七十三字，前段九句四平韻，後段七句四平韻</p>
<div>張先</div>
<pre>寶奩開。美鑒淨。一掬清蟾。新妝臉、旋學花添。
●○○　○●●　●●○□　○○●　●●○□
蜀紅衫。雙繡蝶。裙縷鶼鶼。尋思前事。小屏風、仍畫江南。
■●○○　○●●　○●○■○○○●　●○○　○●○□
怎空教。草解宜男。柔桑暗、又過春蠶。
●○○　●●○□　○○●　●●○□
正陰晴天氣。更暝色相兼。幽期消息。曲房西、醉月篩簾。
■●○○○●　●●●○■○○○●　●○○　●●○□</pre>
<p>此詞前後段句法，多與晏詞不同，所採毛詞，前段即其體也。因毛詞句讀整齊，又有別首可校，故可平可仄，注毛詞下。</p>
<p>又一體　雙調七十六字，前後段各九句，四平韻</p>
<div>毛滂</div>
<pre>水邊山。雲畔水。新出煙林。送秋來、雙檜寒陰。
●○○　○●●　○●○□　●○○　○●○□
檜堂寒。香霧碧。簾箔清深。放衙隱几。誰知共、雲水無心。
●⊙○　○●●　⊙●○□　●○●●　○○●　○●○□
望西園。飛蓋夜。月到清樽。為詩翁、露冷風清。
●⊙○　○●●　◎●○□　●⊙○　●●○□
褪紅裙。袪碧袖。花草爭春。勸翁強飲。莫孤負、風月留人。
●○○　○●●　○●○□　●○●●　●⊙●　⊙●○□</pre>
<p>此詞較晏詞多一句，前後段第五句以下，與晏詞第四句以下同，校張詞前段俱同。《金詞》高平調者，照此填，有毛詞別首可校。按，毛詞別首，前段第五、六、七句〔聽轆轤，聲斷也，井底銀瓶〕，轆字、井字俱仄聲；後段第一、二、三句〔繫畫船，楊柳岸，曉月亭亭〕，畫字仄聲，又〔黛尖低，桃萼破，微笑輕顰〕，微字平聲；第四句〔早做成、役夢勞魂〕，做字仄聲；結句〔獨自個、說與誰應〕，自字、說字俱仄聲。譜內可平可仄據此，餘詳晏詞句讀同者。<br>
  <br>
  ▲張先詞，小屏風仍畫江南句，仍字疑巧字之誤<br>
  ▲毛滂詞，後起二句，望西園飛蓋，夜月到清樽為兩五字句，萬氏分三三四句，似誤，又按此詞，前半獨用侵韻，後半又用真文韻，名家詞於侵韻皆獨用，且前半有送秋來句，後半又有花草爭春句，語氣亦不符，恐是兩詞各半誤合為一，俟考 
  <br>
</p>
</body>
</html>
