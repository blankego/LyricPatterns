<html>
<head>
<title>九張機</title>
<meta http-equiv="Content-Type" content="text/html; charset=utf-8">
</head>

<body>

<p>十一首。《樂府雅詞》無名氏</p>
<p>《醉留客》者，樂府之舊名；《九張機》者，才子之新調。憑戛玉之清歌，寫擲梭之春怨。章章寄恨，句句言情。恭對華筵，敢呈口號。</p>
<p>一擲梭心一縷絲，連連織就九張機。從來巧思知多少，苦恨春風久不歸。</p>
<div>《樂府雅詞》無名氏</div>
<pre>一張機。織梭光景去如飛。蘭芳夜永愁無寐。嘔嘔軋軋。織成春恨。留著侍郎歸。
●○□　●○○●●○□　○○●●○○◆協○○●●　●○○●　○●●○□</pre>
<p></p>
<div>《樂府雅詞》無名氏</div>
<pre>兩張機。月明人靜漏聲稀。千絲萬縷相縈繫。織成一段。回文錦字。將去寄呈伊。
●○□　●○○●●○□　○○●●○○◆協●○○●　○○●●　○●●○□</pre>
<p></p>
<div>《樂府雅詞》無名氏</div>
<pre>三張機。中心有朵耍花兒。嬌紅嫩綠春明媚。君須早折。一枝濃豔。莫待過芳菲。
○○□　○○●●●○□　○○●●○○◆協○○●●　●○○●　○●●○□</pre>
<p></p>
<div>《樂府雅詞》無名氏</div>
<pre>四張機。鴛鴦織就欲雙飛。可憐未老頭先白。春波碧草。曉寒深處。相對浴紅衣。
●○□　○○●●●○□　●○●●○○◆協○○●●　●○○●　○●●○□</pre>
<p></p>
<div>《樂府雅詞》無名氏</div>
<pre>五張機。芳心密與巧心期。合歡樹上枝連理。雙頭花下。兩同心處。一對化生兒。
●○□　○○●●●○□　○○●●○○◆協○○○●　●○○●　●●●○□</pre>
<p></p>
<div>《樂府雅詞》無名氏</div>
<pre>六張機。雕花鋪錦半離披。蘭芳別有留春計。爐添小篆。日長一線。相對繡工遲。
●○□　○○○●●○□　○○●●○○◆協○○●●　●○●●　○●●○□</pre>
<p></p>
<div>《樂府雅詞》無名氏</div>
<pre>七張機。春蠶吐盡一生絲。莫教容易裁羅綺。無端剪破。仙鸞彩鳳。分作兩般衣。
●○□　○○●●●○□　●○○●○○◆協○○●●　○○●●　○●●○□</pre>
<p></p>
<div>《樂府雅詞》無名氏</div>
<pre>八張機。纖纖玉手住無時。蜀江濯盡春波媚。香遺囊麝。花房繡被。歸去意遲遲。
●○□　○○●●●○□　●○●●○○◆協○○○●　○○●●　○●●○□</pre>
<p></p>
<div>《樂府雅詞》無名氏</div>
<pre>九張機。一心長在百花枝。百花共作紅堆被。都將春色。藏頭裏面。不怕睡多時。
●○□　●○○●●○□　●○●●○○◆協○○○●　○○●●　●●●○□</pre>
<p></p>
<div>《樂府雅詞》無名氏</div>
<pre>輕絲。象床玉手出新奇。千花萬草光凝碧。裁縫衣著。春天歌舞。飛蝶語黃鸝。
○□　●○●●●○□　○○●●○○◆協○○○●　○○○●　○●●○□</pre>
<p></p>
<div>《樂府雅詞》無名氏</div>
<pre>春衣。素絲染就已堪悲。塵昏汙汙無顏色。應同秋扇。從茲永棄。無復奉君時。
○□　●○●●●○□　○○●●○○◆協○○○●　○○●●　○●●○□</pre>
<p>歌聲飛落畫樑塵，舞罷香風捲繡茵。<br>
  更欲縷陳機上恨，樽前恐有斷腸人。斂袂而歸，相將好去。</p>
<p>又一體　九首，無前後口號。</p>
<div>《樂府雅詞》無名氏</div>
<pre>一張機。採桑陌上試春衣。風晴日暖慵無力。桃花枝上。啼鶯言語。不肯放人歸。
●○□　●○●●●○□　○○●●○○●　○○○●　○○○●　●●●○□</pre>
<p></p>
<div>《樂府雅詞》無名氏</div>
<pre>兩張機。行人立馬意遲遲。深心未忍輕分付。回頭一笑。花間歸去。只恐被花知。
●○□　○○●●●○□　○○●●○○●　○○●●　○○○●　●●●○□</pre>
<p></p>
<div>《樂府雅詞》無名氏</div>
<pre>三張機。吳蠶已老燕雛飛。東風宴罷長洲苑。輕綃催趁。館娃宮女。要換舞時衣。
○○□　○○●●●○□　○○●●○○●　○○○●　○○○●　●●●○□</pre>
<p></p>
<div>《樂府雅詞》無名氏</div>
<pre>四張機。咿啞聲裏暗顰眉。回梭織朵垂蓮子。盤花易綰。愁心難整。脈脈亂如絲。
●○□　○○○●●○□　○○●●○○●　○○●●　○○○●　●●●○□</pre>
<p></p>
<div>《樂府雅詞》無名氏</div>
<pre>五張機。橫紋織就沈郎詩。中心一句無人會。不言愁恨。不言憔悴。只憑寄相思。
●○□　○○●●●○□　○○●●○○●　●○○●　●○○●　●●●○□</pre>
<p></p>
<div>《樂府雅詞》無名氏</div>
<pre>六張機。行行都是耍花兒。花間更有雙蝴蝶。停梭一晌。閑窗影裏。獨自看多時。
●○□　○○○●●○□　○○●●○○●　○○●●　○○●●　●●●○□</pre>
<p></p>
<div>《樂府雅詞》無名氏</div>
<pre>七張機。鴛鴦織就又遲疑。只恐被人輕裁剪。分飛兩處。一場離恨。何計再相隨。
●○□　○○●●●○□　●●●○○○●　○○●●　●○○●　○●●○□</pre>
<p></p>
<div>《樂府雅詞》無名氏</div>
<pre>八張機。回紋知是阿誰詩。織成一片淒涼意。行行讀遍。厭厭無語。不忍更尋思。
●○□　○○○●●○□　●○●●○○●　○○●●　○○○●　●●●○□</pre>
<p></p>
<p>《樂府雅詞》無名氏<br>
    九張機。雙花雙葉又雙枝。薄情自古多離別。從頭到底。將心縈繫。穿過一條絲。<br>
  ●○□　○○○●●○□　●○●●○○●　○○●●　○○○●　○●●○□</p>
</body>
</html>
