<html>
<head>
<title>宜男草</title>
<meta http-equiv="Content-Type" content="text/html; charset=utf-8">
</head>

<body>

<p>調見范成大《石湖詞》。</p>
<p>雙調五十八字，前後段各四句，三仄韻</p>
<div>范成大</div>
<pre>舍北煙霏舍南浪。雨傾盆、灘流微漲。問小橋、別後誰過。惟有迷鳥羈雌來往。
◎●○○●○■　●○○　⊙○○■　◎◎⊙　●●○○　○●⊙●○○⊙■
重尋山水問無恙。掃柴荊、土花塵網。留小桃、先試光風。從此芝草琅玕日長。
⊙○○●●○■　●○○　●○○■　○●⊙　○●○○　○●⊙●○○●■</pre>
<p>此調前後段兩起句，例作拗句，觀范詞別首及陳三聘和詞〔搖落丹楓素秋後〕、〔綠水粘天淨無浪〕，第五字必仄聲、第六字必平聲可見。兩結句是上二下六句法，陳詞亦然。陳和詞，前段第三、四句〔個中趣、莫遣人知，容我日日扁舟獨往〕，中字平聲，趣字、上日字、獨字俱仄聲；後段第三、四句〔春近也、梅柳頻看，枝上玉蕊金絲暗長〕，也字、玉字俱仄聲。譜內可平可仄據此，餘見下詞。</p>
<p>又一體　雙調六十字，前後段各四句，三仄韻</p>
<div>范成大</div>
<pre>籬菊灘蘆被霜後。嫋長風、萬重高柳。
○●○○●○■　●○○　●○○■
天為誰、展盡湖光渺渺。應為我、扁舟入手。
⊙●○　●●○○◎●　○●●　○○●■
橘中曾醉洞庭酒。輾雲濤、掛帆南斗。
●○○●●○■　●○○　●○○■
追舊遊、不減商山杳杳。猶有人、能相記否。
○●⊙　●●○○●●　⊙◎⊙　○○●■</pre>
<p>此調前後段第三句俱九字，兩結句俱七字，與前詞異。　陳和詞，前段第三句〔別夢回、憶得雙柑分我〕，別字仄聲，分字平聲；後段第三、四句〔人去也、縱得相逢似舊，問當日紅顏在否。〕也字、問字俱仄聲，當字平聲，日字仄聲。譜內據此，餘詳前詞。<br>
</p>
</body>
</html>
