<html>
<head>
<title>木笪</title>
<meta http-equiv="Content-Type" content="text/html; charset=utf-8">
</head>

<body>

<p>唐《教坊記》有《木笪》大曲，宋修內司所刊《樂府渾成集》亦有《木笪》曲名，周密《齊東野語》以為此音世人罕知。今《太平樂府》有白樸《喬木笪》詞一套，疑其遺制。因《太和正音譜》採其首作，亦錄以備一體，或名〔喬木查〕者誤。</p>
<p>雙調五十一字，前後段各五句，四仄韻</p>
<div>白樸</div>
<pre>海棠初雨歇。楊柳輕煙惹。碧草茸茸鋪四野。俄然回首處。亂紅堆雪。
●○○●■　○●○○■　●●○○○●■　○○○●●　●○○■
恰春光也。梅子黃時節。映石榴華紅似血。胡葵開滿院。碎剪宮纈。
●○○■　○●○○■　●●○○○●■　○○○●●　●●○■</pre>
<p>此元人套數樂府，以其猶近宋詞體制，採之。</p>
</body>
</html>
