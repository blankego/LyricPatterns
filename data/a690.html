<html>
<head>
<title>金盞子</title>
<meta http-equiv="Content-Type" content="text/html; charset=utf-8">
</head>

<body>

<p>此調有平韻、仄韻兩體。仄韻者，見《梅溪詞》及《夢窗詞》；平韻者，見《高麗史‧樂志》。</p>
<p>雙調一百三字，前段十一句四仄韻，後段十一句六仄韻</p>
<div>吳文英</div>
<pre>賞月梧園。恨廣寒宮樹。曉風搖落。莓砌掃珠塵。空腸斷。熏爐燼消殘萼。
●●○○　●●○○●　●○○■　⊙●●○○　○○●　○⊙●○○■
殿秋尚有餘花。鎖煙窗雲幄。新雁又。無端送人江上。短亭初泊。
◎⊙●●○○　●○○⊙■　○◎●　⊙⊙●⊙○◎　●○○■
籬角。夢依約。人一笑。惺忪翠袖薄。悠然醉紅喚醒。幽叢畔。淒香霧雨漠漠。
○■　●○■　○◎●　○⊙●◎■　○○◎⊙◎◎　○○●　○○●●◎■
晚吹乍顫秋聲。早屏空金雀。明朝想、猶有數點蜂黃。伴我斟酌。
◎◎●●○○　●⊙○○■　○○●　⊙●●◎○○　◎◎⊙■</pre>
<p>此調押仄韻者，以吳詞及史詞為正體，若蔣詞、趙詞之少押一韻，乃變格也。前段第七句、後段第八句，例作上一下四句法，四詞皆然，填者辨之。此詞可平可仄，悉參蔣、史、趙三詞。</p>
<p>又一體　雙調一百三字，前段十一句四仄韻，後段十一句五仄韻</p>
<div>蔣捷</div>
<pre>練月縈窗。夢乍醒。黃花翠竹庭館。心事夜香消。人孤另。雙鶼被他羞看。
●●○○　●●●　○○●●○■　○●●○○　○○●　○○●○○■
擬待告訴天公。減秋聲一半。無情雁。正用恁時飛來。叫雲尋伴。
●●●●○○　●○○●■　○○●　●●●○○○　●○○■
猶記杏櫳暖。銀燭下。纖影卸佩懶。春渦暈紅豆小。鶯衣嫩。珠痕淡印芳汗。
○●●○■　○●●　○●●●■　○○●○●●　○○●　○○●●○■
自從信誤青鸞。想籠鸚停喚。風刀快。剪盡畫簷梧桐。怎剪愁斷。
●○●●○○　●○○○■　○○●　●●●○○○　●●○■</pre>
<p>此與吳詞同，惟前段第二句三字，第三句六字異。</p>
<p>又一體　雙調一百一字，前段十一句四仄韻，後段十一句五仄韻</p>
<div>史達祖</div>
<pre>獎綠催紅。仰一番膏雨。始張春色。未踏畫橋煙。江南岸。應是草穠花密。
●●○○　●●○○●　●○○■　●●●○○　○○●　○●●○○■
湔裙尚憶蘋溪。覺詩愁相覓。光風外。除是倩鶯煩燕。漫通消息。
○○●●○○　●○○○■　○○●　○●●○○●　●○○■
梨花夜來白。相思夢。空欄一株雪。深深柳枝巷陌。難重過。弓彎兩袖雲碧。
○○●○■　○○●　○○●○■　○○●○●●　○○●　○○●●○■
見說倦理秦箏。怯春蔥無力。空遣恨。當時秀句。蒼苔蠹壁。
●●●●○○　●○○○■　○○●　○○●●　○○●■</pre>
<p>此亦與吳詞同，惟後段第十句減二字異。</p>
<p>又一體　雙調一百一字，前段十一句四仄韻，後段十句四仄韻</p>
<div>趙以夫</div>
<pre>得水能仙。向漢皋遺佩。碧波涵月。藍玉暖生煙。稱縞袂黃冠。素姿芳潔。
●●○○　●●○○●　●○○■　○●●○○　●●●○○　●○○■
亭亭獨立風前。照冰壺澄澈。當時事。琴心妙處難傳。頓成愁絕。
○○●●○○　●○○○■　○○●　○○●●○○　●○○■
六出自天然。果一味清香渾勝雪。西湖秋菊寒泉。似坡老風流。至今人說。
●●●○○　●●●○○○●■　○○○●○○　●○●○○　●○○■
殷勤折伴梅邊。聽玉龍吹裂。丁寧道。百年兄弟。相看晚節。
○○●●○○　●●○○■　○○●　●○○●　○○●■</pre>
<p>此詞與史詞校，前段第五句五字，第六句四字，換頭句不押韻，後段第二句作八字一句異。</p>
<p>又一體　雙調一百二字，前段十一句四平韻，後段十句五平韻</p>
<div>《高麗史‧樂志》無名氏</div>
<pre>麗日舒長。正蔥蔥瑞氣。遍滿神京。九重天上。五雲開處。丹樓碧閣崢嶸。
●●○○　●○○●●　●●○□　●○○●　●○○●　○○●●○□
盛宴初開。錦帳繡幕交橫。應上元佳節。君臣際會。共樂升平。
●●○○　●●●●○□　●●○○●　○○●●　●●○□
廣庭羅綺紛盈。動一部笙歌。盡新聲。蓬萊宮殿神仙景。浩蕩春光。邐迤王城。
●○○●○■●●●○○　●○□　○○○●○○●　●●○○　●○●□
煙收雨歇。天色夜更澄清。又千尋、火樹燈山。參差帶月鮮明。
○○●●　○●●●○□　●○○　●●○○　○○●●○□</pre>
<p>此調押平韻者，只此一詞。其前段第一、二、三句，後段第一、二句，與仄韻詞同，其餘句讀，與仄韻詞異。<br>
  <br>
  ▲吳文英詞，悠然醉魂喚醒句，魂誤作紅，應從汲古閣本更正 </p>
</body>
</html>
