<html>
<head>
<title>離別難</title>
<meta http-equiv="Content-Type" content="text/html; charset=utf-8">
</head>

<body>

<p>唐教坊曲名。按，段安節《樂府雜錄》：天後朝，有士人妻，配入掖庭，善吹觱篥，乃撰此曲。蓋五言八句詩也，白居易集亦有七言絕句詩。薛詞見《花間集》，乃借舊曲名，另倚新聲者，因詞有〔羅幃乍別情難〕句，取以為名。宋柳永詞，則又與薛詞不同，《樂章集》注中呂調。</p>
<p>雙調八十七字，前段九句四平韻、四仄韻，後段十句四平韻、六仄韻</p>
<div>薛昭蘊</div>
<pre>寶馬曉韝雕鞍。羅帷乍別情難。那堪春景媚。送君千萬里。
●●●●○□　○○●●○□　●○○●■　●○○●■
半妝珠翠落。露華寒。紅蠟燭。青絲曲。偏能勾引淚欄杆。
●○○●●　●○□　○●■換○○■　○○○●●○□
良夜促。香塵綠。魂欲迷。檀眉半斂愁低。未別心先咽。欲語情難說。
○●■　○○■　○●□換○○●●○□　●●○○■換●●○○■　
出芳草、路東西。搖袖立。春風急。櫻花楊柳雨淒淒。
●○●　●○□　○●■換○○■　○○○●●○□</pre>
<p>此詞以兩平韻為主，前段間押兩仄韻，後段間押三仄韻。</p>
<p>又一體　雙調一百十二字，前段九句五平韻，後段十句五平韻</p>
<div>柳永</div>
<pre>花謝水流倏忽。嗟年少光陰。有天然、蕙質蘭心。美韶容、何啻直千金。
○●●○●●　○○●○□　●○○　●●○□　●○○　○●●○□
便因甚、翠弱紅衰。纏綿香體。都不勝任。
●○●　●●○○　○○○●　○●○□
算神仙、五色靈丹無驗。中路委瓶簪。
●○○　●●○○○●　○●●○□
人悄悄。夜沈沈。閉香閨、永棄鴛衾。
○●●　●○□　●○○　●●○□
想嬌魂媚魄非遠。縱鴻都方士也難尋。最苦是、好景良天。樽前歌笑。空想遺音。
●○○●●○●　●○○○●●○□　●●●　●●○○　○○○●　○●○□
望斷處、杳杳巫峰十二。千古暮雲深。
●●●　●●○○●●　○●●○□</pre>
<p>此與唐詞迥別，以調名同，故為類列。</p>
</body>
</html>
