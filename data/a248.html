<html>
<head>
<title>金錯刀</title>
<meta http-equiv="Content-Type" content="text/html; charset=utf-8">
</head>

<body>

<p>漢張衡詩：〔美人贈我金錯刀〕，調名本此。此調見《花草粹編》，一旬《醉瑤瑟》，葉李押仄韻詞，名《君來路》。</p>
<p>雙調五十四字，前後段各五句，三平韻</p>
<div>馮延巳</div>
<pre>雙玉斗。百瓊壺。佳人歡飲笑喧呼。麒麟欲畫時難偶。鷗鷺何猜興不孤。
⊙◎◎　●○□　○○○●◎○□　⊙○●●○○●　○●○○●●□
歌婉轉。醉模糊。高燒銀燭臥流蘇。只銷幾覺懵騰睡。身外功名任有無。
○●●　●○□　○○⊙●◎○□　◎○◎●○○●　⊙●○○●●□</pre>
<p>此詞《陽春集》不載，見《花草粹編》，採以備調。　此詞可平可仄，即參馮詞別首。</p>
<p>又一體　雙調五十四字，前後段各五句，三平韻、一協韻</p>
<div>馮延巳</div>
<pre>日融融。草芊芊。黃鶯求友啼林前。柳條嫋嫋拖金線。花蕊茸茸簇錦毯。
●○○　●○□　○○○●○○□　●○●●○○◆協○●○○●●□
鳩逐婦。燕穿簾。狂蜂浪蝶相翩翩。春光堪賞還堪玩。惱殺東風誤少年。
○●●　●○□　○○●●○○□　○○○●○○◆協●●○○●●□</pre>
<p>此即〔雙玉斗〕詞體，惟前後段第四句，各協一仄韻異。</p>
<p>又一體　雙調五十四字，前後段各五句三仄韻、一疊韻</p>
<div>葉李</div>
<pre>余歸路。君來路。天理昭昭胡不悟。公田關子竟何如。子細思量真自誤。
○○■　○○■疊○●○○○●■　○○○●●○○　●●○○○●■
雷州戶。崖州戶。人生會有相逢處。客中邂逅乏蒸羊。聊增一篇長短句。
○○■　○○■疊○○●●○○■　●○●●●○○　○●●●○○■</pre>
<p>此與馮詞押平韻者，句讀悉同，惟前後段起句用韻異。</p>
</body>
</html>
