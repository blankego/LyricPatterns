<html>
<head>
<title>醉公子</title>
<meta http-equiv="Content-Type" content="text/html; charset=utf-8">
</head>

<body>

<p>唐教坊曲名。薛昭蘊、顧敻詞，俱四換韻，一名《四換頭》。此調有兩體，四十字者，昉自唐人；一百六字者，昉自宋人。</p>
<p>雙調四十字，前後段各四句，兩仄韻、兩平韻</p>
<div>顧敻</div>
<pre>河漢秋雲澹。紅藕香侵欄。枕倚小山屏。金鋪向晚扃。
⊙◎○⊙■　⊙◎○⊙■　◎●●○□　⊙○◎●□
睡起橫波慢。獨坐情何限。衰柳數聲蟬。魂銷似去年。
◎◎○⊙■換◎◎○⊙■　⊙●●○□換○○◎●□</pre>
<p>此調以此詞為正體，若尹詞及顧詞別首，押韻異同，皆變格也。此詞四換韻，與薛昭蘊〔漫綰青絲髮〕詞同，其可平可仄，參下尹詞及顧詞。至《詞律》所收唐詞，平仄換韻，終近古詩，刪之。</p>
<p>又一體　雙調四十字，前後段各四句，兩仄韻、兩平韻</p>
<div>尹鶚</div>
<pre>暮煙籠蘚砌。戟門猶未閉。盡日醉尋春。歸來月滿身。
●○○●■　●○○●■　●●●○□　○○●●□
離鞍偎繡被。墜巾花亂綴。何處惱佳人。檀痕衣上新。
○○○●■　●○○●■　○●●○□　○○○●□</pre>
<p>此詞後段仄韻、平韻，即用前段原韻，與各家小異。</p>
<p>又一體　雙調四十字，前後段各四句，兩仄韻、兩協韻</p>
<div>顧敻</div>
<pre>岸柳垂金線。雨晴鶯百囀。家住綠楊邊。往來多少年。
●●○○■　●○○●■　○●●○◇協●○○●◇協
馬嘶芳草遠。高樓簾半捲。斂袖翠眉攢。相逢爾許難。
●○○●■　○○○●■　●●●○◇協○○●●◇協</pre>
<p>此詞以邊、年協限囀韻，以攢、難協遠捲韻，近三聲協，與前首截然四換韻者不同，故又列一體。</p>
<p>又一體　雙調一百六字，前段十二句六仄韻，後段十句六仄韻</p>
<div>史達祖</div>
<pre>神仙無膏澤。瓊琚珠佩。捲下塵陌。秀骨依依。誤向山中。得與相識。
○○○○■　○○○●　●●○■　●●○○　●●○○　●●○■
溪岸側。倚高情、自鎖煙翠。時點空碧。念香襟沾恨。酥手剪愁。今後夢魂隔。
○●■　●○○　●●○●　○●○■　●○○○●　○●●○　○●●○■
相思暗驚清吟客。想玉照堂前、樹三百。雁翅霜輕。鳳羽寒深。誰護春色。
○○●○○○■　●●●○○　●○■　●●○○　●●○○　○●○■
詩鬢白。總多因、水村攜酒。煙墅留屐。更時常、明月同來。與花為表德。
○●■　●○○　●○○●　○●○■　●○○　○●○○　●○○●■</pre>
<p>此詞僅見《梅溪集》，無宋元詞可校。填者平仄當依之。</p>
</body>
</html>
