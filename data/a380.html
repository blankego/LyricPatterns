<html>
<head>
<title>撼庭竹</title>
<meta http-equiv="Content-Type" content="text/html; charset=utf-8">
</head>

<body>

<p>此調有平韻、仄韻兩體。</p>
<p>雙調七十二字，前段六句五平韻，後段六句四平韻、一協韻</p>
<div>黃庭堅</div>
<pre>嗚咽南樓吹落梅。聞鴉樹驚飛。夢中相見不多時。隔城今夜也應知。
○●○○○●□　○○●○□　●○○●●○□　●○○●●○□
坐久水空碧。山月影沈西。
●●●○●　○●●○□
買個宅兒住著伊。剛不肯相隨。如今果被天嗔你。永落雞群被雞欺。
●●●○●●□　○●●○□　○○●●○○◆協●●○○●○□　
空恁惡憐惜。風日損花枝。
○●●○●　○●●○□</pre>
<p>按，此詞後段〔如今卻被天嗔你〕句，即前段〔夢中相見不多時〕句，例應押平韻，此詞用〔你〕字，亦是三聲協韻。按，詞既押平聲韻，其句中平仄，即與仄聲韻詞不同，《詞律》強為參校，終屬無據，其所注可平可仄，不必從。</p>
<p>又一體　雙調七十二字，前段六句五仄韻，後段六句四仄韻</p>
<div>王詵</div>
<pre>綽略青梅弄春色。真豔態堪惜。經年費盡東君力。有情先到探春客。
●●○○●○■　○●●○■　○○●●○○■　●○○●●○■
無語泣寒香。時暗度瑤席。
○●●○○　○●●○■
月下風前空悵望。思攜手同摘。畫欄倚遍無消息。佳辰樂事再難得。
●●○○○●●　○○●○■　●○●●○○■　○○●●●○■　
還是夕陽天。空暮雲凝碧。
○●●○○　○●○○■</pre>
<p>此詞字句，與平韻詞同，惟後段起句不押韻異。<br>
</p>
</body>
</html>
