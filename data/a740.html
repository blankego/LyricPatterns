<html>
<head>
<title>望明河</title>
<meta http-equiv="Content-Type" content="text/html; charset=utf-8">
</head>

<body>

<p>調見《苕溪集》。</p>
<p>雙調一百六字，前段九句四仄韻，後段九句五仄韻</p>
<div>劉一止</div>
<pre>華旌耀日。報天上使星。初辭金闕。許國精忠。試此日傅岩、濟川舟楫。
○○●●　●○●●○　○○○■　●●○○　●●●●○　●○○■
向來雞林外。況傳詠、篇章誇雄絕。問人地、真是唐朝第一。未論勳業。
●○○○●　●○●　○○○○■　●○●　○●○○●●　●○○■
鯨波霽雲千疊。望仙馭縹緲。神山明滅。萬里勤勞。也等是壯年、繡衣持節。
○○●○○■　●○●●●　○○○■　●●○○　●●●●○　●○○■
丈夫功名事。未肯向、樽前傷輕別。看飛棹、歸侍宸遊。宴賞太平風月。
●○○○●　●●●　○○○○■　●○●　○●○○　●●●○○■</pre>
<p>此調只有此詞，無他首可校。</p>
</body>
</html>
