<html>
<head>
<title>石州慢</title>
<meta http-equiv="Content-Type" content="text/html; charset=utf-8">
</head>

<body>

<p>《宋史‧樂志》：越調。賀鑄詞，有〔長亭柳色才黃〕句，名《柳色黃》；謝懋詞，名《石州引》。</p>
<p>雙調一百二字，前段十句四仄韻，後段十一句五仄韻</p>
<div>賀鑄</div>
<pre>薄雨催寒。斜照弄晴。春意空闊。長亭柳色才黃。遠客一枝先折。
◎●○○　○●●○　⊙●○■　⊙○◎●○○　◎●◎○○■
煙橫水際。映帶幾點歸鴉。東風消盡龍沙雪。還記出關時。恰而今時節。
○○◎●　◎◎◎●○○　⊙○⊙●○○■　⊙●●○○　●○○○■
將發。畫樓芳酒。紅淚清歌。頓成輕別。已是經年。杳杳音塵都絕。
○■　●○⊙●　⊙◎⊙⊙　◎○⊙■　●●○○　◎●⊙○○■
欲知方寸。共有幾許清愁。芭蕉不展丁香結。枉望斷天涯。兩厭厭風月。
◎○⊙●　◎◎◎●○○　⊙○◎●○○■　◎●●○○　●○○○■</pre>
<p>此調以此詞為正體，若蔡詞、二張詞之攤破句法，王詞之句讀全異，皆變格也。此詞前後段兩結句，例作上一下四句法，填者辨之。按，元好問詞，前段第七句〔而今憔悴登樓〕，後段第八句〔蕭蕭兩鬢黃塵〕，而字、上蕭字俱平聲，譜內據此，餘參下四詞。</p>
<p>又一體　雙調一百二字，前段十句四仄韻，後段十句五仄韻</p>
<div>蔡松年</div>
<pre>雲海蓬萊。風霧鬢鬟。不假梳掠。仙衣捲盡雲霓。方見宮腰纖弱。
○●○○　○●●○　●●○■　○○●●○○　○●○○○■
心期得處。世間言語非真。海犀一點通寥廓。無物比情濃。覓無情相博。
○○●●　●○○●○○　●○●●○○■　○●●○○　●○○○■
離索。曉來一枕餘香。酒病賴花醫卻。灩灩金樽。收拾新愁重酌。
○■　●○●●○○　●●●○○■　●●○○　○●○○○■
片帆雲影。載將無際關山。夢魂應被楊花覺。梅子雨絲絲。滿江干樓閣。
●○○●　●○○●○○　●○○●○○■　○●●○○　●○○○■</pre>
<p>此與賀詞同，惟後段第二、三、四句，攤破作六字兩句異。按，張埜詞，後段第二、三句〔天涯幾許離情，化作暮雲千縷〕，正與此同。又，白樸詞，〔療饑賴有楚萍，暖老尚須燕玉〕，作一對聯，文法又小異。</p>
<p>又一體　雙調一百二字，前段十句四仄韻，後段十一句五仄韻</p>
<div>張元幹</div>
<pre>寒水依痕。春意漸回。沙際煙闊。溪梅晴照生香。冷蕊數枝爭發。
○●○○　○●●○　○●○■　○○○●○○　●●●○○■
天涯舊恨。試看幾許消魂。長亭門外山重疊。不盡眼中青。是愁來時節。
○○●●　●○●●○○　○○○●○○■　●●●○○　●○○○■
情切。畫樓深閉。想見東風。暗消肌雪。辜負枕前雲雨。樽前花月。
○■　●○○●　●●○○　●○○■　○●●○○●　○○○■
心期切處。更有多少淒涼。殷勤留與歸時說。到得再相逢。恰經年離別。
○○●●　●●○●○○　○○○●○○■　●●●○○　●○○○■</pre>
<p>此亦與賀詞同，惟後段第五句六字、第六句四字異。</p>
<p>又一體　雙調一百二字，前段十一句四仄韻，後段十一句五仄韻</p>
<div>張炎</div>
<pre>野色驚秋。隨意散愁。踏碎黃葉。誰家籬落。閑花似語。試妝嬌怯。
●●○○　○●●○　●●○■　○○○●　○○●●　●○○■
行行步影。未教背寫腰肢。一枝猶立門前雪。依約鏡中春。又無端輕別。
○○●●　●○●●○○　●○○●○○■　○●●○○　●○○○■
癡絕。漢皋何處。解佩何人。應須情切。空引東鄰。遺恨丁香空結。
○■　●○○●　●●○○　○○○■　●●○○　○●○○○■
十年舊恨。尚餘恍惚雲窗。可憐不是當時蝶。深夜醉醒來。悵一庭風月。
●○●●　●○●●○○　●○●●○○■　○●●○○　●●○○■</pre>
<p>此亦與賀詞同，惟前段第四、五句，攤破作四字三句異。此詞後段結句，一字入聲，以入作平，故賀詞此字不注可仄。</p>
<p>又一體　雙調一百二字，前段九句四仄韻，後段十一句五仄韻</p>
<div>張雨</div>
<pre>落日空城禾黍。夜深砧杵才歇。怪他蘿薜絺衣。風露潤滋涼浹。
●●○○○●　●○○●○■　●○○●○○　○●●○○■
清愁多少。只消目送飛鴻。五弦已是心悲咽。把酒問青天。又中秋時節。
○○○●　●○●●○○　●○●●○○■　●●●○○　●○○○■
聞說。謫仙去後。何人敢擬。詩豪酒傑。草草山林。還我舊時明月。
○■　●○●●　○○●●　○○●■　●●○○　○●●○○■
書帷冷落。縱教萬事都忘。閑文閑字偏情熱。孤負楮先生。有一庭紅葉。
○○●●　●○●●○○　○○○●○○■　○●●○○　●●○○■</pre>
<p>此亦與賀詞同，惟前段第一、二、三句，攤破作六字兩句異。</p>
<p>又一體　雙調一百二字，前段十二句四仄韻，後段十二句五仄韻</p>
<div>王之道</div>
<pre>天迥樓高。日長院靜。琴聲幽咽。昵昵恩情。叨叨言語。似傷離別。
○●○○　●○●●　○○○■　●●○○　○○○●　●○○■
子期何處。只今漫訝。高山流水。又逐新聲徹。彷佛江州。夜聽琵琶淒切。
●○○●　●○●●　○○○●　●●○○■　●●○○　●●○○○■
休說。春寒料峭。夜來花柳。弄風搖雪。大錯因誰。算不啻六州鐵。
○■　○○●●　●○○●　●○○■　●●○○　●●●●○■
波下雙魚。雲中乘雁。嗣音無計。空歎初謀拙。但願相逢。同心再綰重結。
○●○○　○○●●　●○○●　○●○○■　●●○○　○○●●○■</pre>
<p>此詞句讀多與諸家不同，採以備體，不參校入譜。<br>
</p>
</body>
</html>
