<html>
<head>
<title>剔銀燈</title>
<meta http-equiv="Content-Type" content="text/html; charset=utf-8">
</head>

<body>

<p>《樂章集》注：仙呂調；《金詞》亦注：仙呂調；元高拭詞注：中呂宮；蔣氏九宮譜，屬中呂調，名《剔銀燈引》。</p>
<p>雙調七十五字，前後段各七句五仄韻</p>
<div>柳永</div>
<pre>何事春工用意。繡畫出、萬紅千翠。豔杏夭桃。垂楊芳草。各鬥雨膏煙膩。
⊙●⊙○●■　●◎●　◎○○■　◎●⊙○　⊙○⊙●　◎●◎○○■
如斯佳致。早晚是、讀書天氣。
⊙○⊙■　◎◎●　◎○⊙■
漸漸園林明媚。便好安排歡計。論籃買花。盈車載酒。百琲千金邀妓。
◎●⊙○⊙■　◎●⊙○⊙■　◎⊙◎○　⊙○◎◎　●●⊙○○■
何妨沈醉。有人伴、日高春睡。
⊙○⊙■　●⊙●　◎○⊙■</pre>
<p>此詞以柳詞、毛詞、杜詞為正體，若范詞、衷詞之添字，皆變格也。此詞前段第二句七字，後段第二句六字，杜安世〔夜永衾寒〕詞，正與此同。按，杜詞別首，前段起句〔昨夜一場風雨〕，一字仄聲；後段第五句〔免恁惱人腸肚〕，惱字仄聲。譜內據之，其餘可平可仄，悉校類列四詞。又按，杜詞別首，前段第五句〔多情怎生為主〕，情字平聲。但查宋詞，此字無不用仄者，應以仄聲字為定格。</p>
<p>又一體　雙調七十四字，前後段各七句，五仄韻</p>
<div>毛滂</div>
<pre>簾下風光自足。春到席間屏曲。瑤甕酥融。羽觴蟻鬥。花映酃湖寒綠。
○●○○●■　○●●○○■　○●○○　●○●●　○●○○○■
汨羅愁獨。又何似、紅圍翠簇。
●○○■　●○●　○○●■
聚散悲歡箭速。不易一杯相屬。頻剔銀燈。別聽牙板。尚有龍膏堪續。
●●○○●■　●●●○○■　○●○○　●○○●　●●○○○■
羅熏繡馥。錦瑟畔、低迷醉玉。
○○●■　●●●　○○●■</pre>
<p>此詞前後段第二句俱六字，杜安世〔昨夜一場〕詞，正與此同。汲古閣刻《壽域詞》本，前段第二句〔春忽到席間屏曲〕，亦作七字，今照《花草粹編》改定，原注侑歌者，以七急拍七拜歡酒，或其歌法耳。</p>
<p>又一體　雙調七十六字，前後段各七句，五仄韻</p>
<div>杜安世</div>
<pre>好事爭如不遇。可惜許、多情相誤。月下風前。偷期竊會。共把衷腸分付。
●●○○●■　●●●　○○○■　●●○○　○○●●　●●○○○■
尤雲殢雨。正繾綣、朝朝暮暮。
○○●■　●●●　○○●■
無奈別離情緒。酒和病、雙眉長聚。往事淒涼。佳音迢遞。似此因緣誰做。
○●●○○■　●○●　○○○■　●●○○　○○○●　●●○○○■
洞雲深處。暗回首、落花飛絮。
●○○■　●○●　●○○■</pre>
<p>前後段第二句俱七字。</p>
<p>又一體　雙調七十八字，前後段各七句，四仄韻</p>
<div>范仲淹</div>
<pre>昨夜因看蜀志。笑曹操、孫權劉備。用盡機關。徒勞心力。只得三分天地。
●●○○●■　●○●　○○○■　●●○○　○○○●　●●○○○■
屈指細尋思。爭如共、劉伶一醉。
●●●○○　○○●　○○●■
人世都無百歲。少癡騃、老成尪悴。只有中間。些子少年。忍把浮名牽繫。
○●○○●■　●○●　●○○■　●●○○　○●●○　●●○○○■
一品與千金。問白髮、如何迴避。
●●●○○　●●●　○○○■</pre>
<p>此與杜詞同，惟前後段第六句添一字，作五字句、不用韻異。《花草粹編》採之《中吳紀聞》，無別首宋詞可校。</p>
<p>又一體　雙調七十八字，前後段各七句，五仄韻</p>
<div>衷長吉</div>
<pre>古來五子伊誰有。唐室五王稱首。竇氏五龍。柳家五馬。西晉室、陶家五柳。
●○●●○○■　○●●○○■　●●●○　●○●●　○●●　○○●■
英名不朽。更東漢、馬良並秀。
○○●■　●○●　●○●■
君今也五男還又。應是五星孕就。腹笥五經。身膺五福。指日繼、五侯之後。
○○●●○○■　○●●○●■　●●●○　○○●●　●●●　●○○■
個般非偶。好與醉、劉伶五斗。
●○○■　●●●　○○●■</pre>
<p>此亦毛詞體，惟前後段起句及第五句各添一字，作七字句異。<br>
</p>
</body>
</html>
