<html>
<head>
<title>勝州令</title>
<meta http-equiv="Content-Type" content="text/html; charset=utf-8">
</head>
<body>

<p>調見《花草粹編》。</p>
<p>四段二百十五字，第一段十一句七仄韻，第二段十一句六仄韻，第三段十句五仄韻，第四段九句四仄韻</p>
<div>鄭意娘</div>
<pre>杏花正噴火。朦朦微雨。曉來初過。夢回聽、乳鶯調舌。紫燕競穿簾幕。
●○●●■　○○○●　●○○■　●○●　●○○●　●●●○○■
垂楊陰裏。粉牆影出鞦韆索。對媚景。贏得雙眉鎖。翠鬟信任嚲。誰更忺梳掠。
○○○●　●○●●○○■　●●●　○●○○■　●○●●■　○●○○■

追思向日。共個人、同攜手。略無暫時拋躲。
○○●●　●●○　○○●　●○●○○■
到今似、海角天涯。無由得見則個。番思往事上心。向他誰行訴。
●○●　●●○○　○○●●●■　○○●●●○　●○○○■
郤會舊歡。淚滴真珠顆。意中人未睹。覺鳳幃冷落。
●●●○　●●○○■　●○○●■　●●○●■

都是俺嗏錯。被他閑言伏語啜做。到此近、四五千里。為水遠山遙闊。
○●●○■　●○○○●●●■　●●●　●●○●　●●●○○■
當初曾言。盡老更不重婚。卻甚鎮日。共人同歡樂。傅粉在那裏。肯念人寂寞。
○○○○　●●●●○○　●●●●　●○○○■　●●●●●　●●○●■

終待把、雲箋細寫。把衷腸、盡總說破。問伊怎下得。憐新棄舊。頓乖盟約。
○●●　○○●●　●○○　●●●■　●○●●●　○○●●　●○○■
可憐命掩黃泉。細尋思。都為他一個。你忒煞虧我。
●○●●○○　●○○　○●○●■　●●●○■</pre>



<p>此詞用韻太雜，無別首可校，姑錄以備一體。<br>
</p>
</body>
</html>
