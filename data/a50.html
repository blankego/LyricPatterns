<html>
<head>
<title>蕃女怨</title>
<meta http-equiv="Content-Type" content="text/html; charset=utf-8">
</head>
<body>

<p>唐溫庭筠二詞，俱詠蕃女之怨，故詞中有〔雁門沙磧〕諸語。</p>
<p>單調三十一字，七句四仄韻、兩平韻</p>
<div>溫庭筠</div>
<pre>萬枝香雪開已遍。細雨雙燕。鈿蟬箏。金雀扇。
●○○●○●■　◎●○■　●○○　○●■
畫樑相見。雁門消息不歸來。又飛回。
◎○○■　●○○●●○□　●○□</pre>
<p>此調四仄韻，結換二平韻，溫詞二首並同。其起句〔已〕字，第二句〔雨〕字，例用仄聲。溫詞別首，〔磧南沙上驚雁起，飛雪千里〕，雁字、雪字俱仄聲。舊譜注可平者誤。惟第二句〔飛雪千里〕飛字，第五句〔年年爭戰〕上年字，可用平聲也。</p>
</body>
</html>
