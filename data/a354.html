<html>
<head>
<title>玉梅令</title>
<meta http-equiv="Content-Type" content="text/html; charset=utf-8">
</head>

<body>

<p>姜夔自度高平調曲，因詞中有〔玉梅幾樹〕句，取以為名。</p>
<p>雙調六十六字，前段七句四仄韻，後段六句三仄韻</p>
<div>姜夔</div>
<pre>疏疏雪片。散入溪南苑。春寒鎖、舊家亭館。
○○●■　●●○○■　○○●　●○○■
有玉梅幾樹。背立怨東風。花未吐。暗香已遠。
●●○●●　●●●○○　○●●　●○●■
公來領客。梅下花能勸。花長好、願公更健。
○○●●　○●○○■　○○●　●○●■
便揉春為酒。剪雪作新詩。拌一日、繞花千轉。
●●○○●　●●●○○　○●●　●○○■</pre>
<p>坊本此詞，前段第六句，作〔高花未吐〕，多一〔高〕字；後段第二句，作〔梅花能勸〕，少一〔下〕字，今從《詞緯》本改正，蓋以〔花未吐，暗香已遠〕，正與後段〔拌一日，繞花千轉〕句法相對，〔梅下花能勸〕，正與前段〔散入溪南苑〕句法對也。此詞亦無別首宋詞可校，其平仄當遵之。<br>
</p>
</body>
</html>
