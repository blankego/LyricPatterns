<html>
<head>
<title>金菊對芙蓉</title>
<meta http-equiv="Content-Type" content="text/html; charset=utf-8">
</head>

<body>

<p>蔣氏九宮譜：中呂引子。</p>
<p>雙調九十九字，前段十句四平韻，後段十句五平韻</p>
<div>康與之</div>
<pre>梧葉飄黃。萬山空翠。斷霞流水爭輝。正金風西起。海燕東歸。
⊙●○○　◎○⊙●　●○○●○□　●○○⊙●　●●○□
憑欄不見南來雁。望故人、消息遲遲。木樨開後。不應誤我。好景良時。
⊙○◎●○○●　◎●⊙　⊙●○□　◎○○●　◎○◎●　◎●○□
只念獨守孤幃。把枕前囑付。一旦分飛。上秦樓遊賞。酒殢花迷。
●◎●●○□　●◎○◎◎　●●○□　●⊙○○●　◎●○□
誰知別後相思苦。悄為伊、瘦損香肌。花前月下。黃昏院落。珠淚偷垂。
⊙○◎●○○●　●◎⊙　◎●○□　⊙○◎●　○○◎●　⊙●○□</pre>
<p>此調只此一體，宋詞俱如此填。按，辛棄疾詞，前段第一、二句〔遠水生光，遙山聳翠〕，遠字、聳字俱仄聲，遙字平聲；第四句〔正零瀼玉露〕，玉字仄聲；劉清夫詞，第六句〔素弦瑤軫調新韻〕，素字仄聲，瑤字平聲；蘇軾詞，第七句〔瀟灑處、旖旎非常〕，瀟字平聲，處字、旖字俱仄聲；辛詞，第八句〔重陽佳致〕，重字平聲；劉詞，第九句〔輕挑慢摘〕，輕字平聲，馮取洽詞，〔滿懷冰雪〕，冰字平聲；馮詞，第十句〔雲海彌茫〕，雲字平聲；劉詞，後段起句〔泛商刻羽無窮〕，商字平聲；第二句〔似和鳴鸞鳳〕，和字、鸞字俱平聲，辛詞，〔歎少年胸襟〕，襟字平聲；馮詞，第四、五句〔聽小樓哀管，倫弄初涼〕，小字仄聲，偷字平聲；第六句〔夜深歡極忘歸去〕，夜字仄聲，歡字平聲；辛詞，第七句〔座中擁、紅粉嬌容〕，中字、紅字俱平聲，擁字仄聲；馮詞，第八句〔對花無語〕，對字仄聲，無字平聲；劉詞，第九句〔琴心三疊〕，三字平聲；馮詞，結句〔不似張郎〕，不字仄聲。譜內可平可仄據此。</p>
</body>
</html>
