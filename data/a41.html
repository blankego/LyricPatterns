<html>
<head>
<title>天淨沙</title>
<meta http-equiv="Content-Type" content="text/html; charset=utf-8">
</head>
<body>

<p>《太平樂府》注：越調。無名氏詞有〔塞上清秋早寒〕句，又名《塞上秋》。</p>
<p>單調二十八字，五句四平韻、一協韻</p>
<div>喬吉</div>
<pre>一從鞍馬西東。幾番衾枕朦朧。薄倖雖來夢中。爭如無夢。那時真個相逢。
○⊙⊙●○□　●○○●○□　●●○○●□　⊙○⊙◆協●○○●○□</pre>
<p>此亦元人小令。第四句協一仄韻。《老學叢譚》有無名氏詞二首，正與此同。譜內可平可仄，即參後詞。</p>
<p>又一體　單調二十八字，五句三平韻、兩協韻</p>
<div>馬致遠</div>
<pre>枯藤老樹昏鴉。小橋流水平沙。古道淒風瘦馬。夕陽西下。斷腸人在天涯。
⊙⊙●●○□　●○○●○□　●●○○●◆協◎○⊙◆協●○○●○□</pre>
<p>此詞第三、四句，俱協仄韻。按，孟昉詞十二首，其十首俱與此同。惟一首起句〔七十二候環催〕，七字、十字俱仄聲。又一首，第四句〔風高露下〕。風字平聲，露字仄聲。<br>
</p>
</body>
</html>
