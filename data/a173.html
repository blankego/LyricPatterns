<html>
<head>
<title>陽臺夢</title>
<meta http-equiv="Content-Type" content="text/html; charset=utf-8">
</head>

<body>

<p>此調有兩體，四十九字者，調見《樽前集》，唐莊宗制，因詞有〔又入陽臺夢〕句，取以為名；五十七字者，調見《花草粹編》，宋解昉制，即賦陽臺夢題。兩體截然不同。</p>
<p>雙調四十九字，前段四句三仄韻，後段四句兩仄韻</p>
<div>唐莊宗</div>
<pre>薄羅衫子金泥縫。困纖腰怯銖衣重。笑迎移步小蘭叢。嚲金翹玉鳳。
●○○●○○■　●○○●○○■　●○○●●○○　●○○●■
嬌多情脈脈。羞把同心撚弄。夢天雲雨卻相和。又入陽臺夢。
○○○●●　○●○○●■　●○○●●○○　●●○○■</pre>
<p>此詞全押仄韻，宋元人無填者，平仄當從之。</p>
<p>又一體　雙調五十七字，前段五句三仄韻、兩平韻，後段五句兩仄韻、兩平韻</p>
<div>解昉</div>
<pre>仙姿本寓。十二峰前住。千里行雲行雨。偶因鶴馭過巫陽。邂逅他、楚襄王。
○○●■　●●○○■　○●○○○■　●○●●●○□　●●○　●○□
無端宋玉誇才賦。誣誕人心素。至今狂客到陽臺。
○○●●○○■　○●○○■　●○○●●○□換
也有癡心。望妾入、夢中來。
●●○○　●●●　●○□</pre>
<p>此詞平仄換韻，宋人中亦僅見此體。</p>
</body>
</html>
