<html>
<head>
<title>卜算子慢</title>
<meta http-equiv="Content-Type" content="text/html; charset=utf-8">
</head>

<body>

<p>《樂章集》注：歇指調。</p>
<p>雙調八十九字，前段八句四仄韻，後段八句五仄韻</p>
<div>柳永</div>
<pre>江楓漸老。汀蕙半凋。滿目敗紅衰翠。楚客登臨。正是暮秋天氣。
○○●●　○●●○　●●●○○■　◎●○○　◎●●○○■
引疏砧、斷續殘陽裏。對晚景、傷懷念遠。新愁舊恨相繼。
●○○　●●○○■　●◎◎　○○●●　○○●○○■
脈脈人千里。念兩處風情。萬重煙水。雨歇天高。望斷翠峰十二。
●●○○■　●●●○○　●○○■　●●○○　●◎●○◎■
盡無言、誰會憑高意。縱寫得、離腸萬種。奈歸鴻難寄。
◎○○　⊙●○○■　●●◎　○○●●　●○○⊙■</pre>
<p>此調以此詞為正體，鍾輻〔桃花院落〕詞，與此同。若張詞之添字，乃變格也。按，鍾輻，五代時人，在柳永之前，因其前段第六句脫一字，故以柳詞作譜。鍾詞，前段第四句〔風拂珠簾〕，風字平聲；第五句〔還記去年時候〕，還字平聲；第七句〔倚屏山、和衣睡覺〕，屏字、山字俱平聲；第八句〔醺醺暗消殘酒〕，消字平聲；後段第五句〔萬般自家甘受〕，般字平聲；第六句〔抽金釵、欲買丹青手〕，抽字平聲；第七句〔寫別來、容顏寄與〕，來字平聲。譜內可平可仄據此，餘參張詞。</p>
<p>又一體　雙調九十三字，前段九句五仄韻，後段九句六仄韻</p>
<div>張先</div>
<pre>溪山別意。煙樹去程。日落採蘋春晚。欲上征鞍。更掩翠簾回面。
○○●●　○●●○　●●●○○■　●●○○　●●●○○■
相眄。惜彎彎淺黛長長眼。奈畫閣歡遊。也學狂花亂絮輕散。
○■　●○○●●○○■　●●●○○　●●○○●●○■
水影橫池館。對靜夜無人。月高雲遠。一餉凝思。兩袖淚痕還滿。
●●○○■　●●●○○　●○○■　●●○○　●●●○○■
難遣。恨私書、又逐東風斷。縱夢澤、層樓萬丈。望湖城那見。
○■　●○○　●●○○■　●●●　○○●●　●○○●■</pre>
<p>此與柳詞同，惟前後段第五句以下，各添二字，押一短韻，前段結處攤破句法異。</p>
</body>
</html>
