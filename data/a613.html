<html>
<head>
<title>芳草</title>
<meta http-equiv="Content-Type" content="text/html; charset=utf-8">
</head>

<body>

<p>晁補之詞，名《鳳簫吟》。</p>
<p>雙調一百字，前段十句四平韻，後段十句五平韻</p>
<div>韓縝</div>
<pre>鎖離愁。連綿無際。來時陌上初薰。繡闈人念遠。暗垂珠露泣。送征輪。
●○○　○○⊙●　○⊙◎●○□　◎○○●●　◎○○●●　●○□
長行長在眼。更重重、遠水孤村。但望極、樓高盡日。目斷王孫。
⊙○○●●　●⊙○　◎●○□　◎●●　○○●●　●●○□
消魂。池塘從別後。曾行處、綠妒輕裙。恁時攜素手。亂花飛絮裏。緩步香茵。
○□　○○○●●　⊙○◎　●●○□　●○○●●　◎○○●●　◎●○□
朱顏空自改。向年年、芳意長新。遍綠野、嬉遊醉眠。莫負青春。
⊙○○●●　◎⊙⊙　⊙●○□　●●●　○○●●　◎●○□</pre>
<p>此調前段起句不用韻者，以韓詞為正體；前段起句用韻者，以晁詞為正體。可平可仄，悉參所採諸詞，不復詳注。</p>
<p>又一體　雙調一百字，前段十句四平韻，後段十一句五平韻</p>
<div>奚淢</div>
<pre>笑湖山。紛紛歌舞。花邊如夢如薰。響煙驚落日。長橋芳草外。客愁醒。
●○○　○○○●　○○○●○□　●○○●●　○○○●●　●○□
天風吹送遠。向兩山、喚醒癡雲。猶自有、迷林去鳥。不信黃昏。
○○○●●　●●○　●●○□　○●●　○○●●　●●○□
銷凝。油車歸後。一眉新月。獨印湖心。蕊宮相答處。空岩虛谷應。猿語香林。
○□　○○○●　●○○●　●●○□　●○○●●　○○○●●　○●○□
正酣紅紫夢。便市朝、有耳誰聽。怪玉兔金烏不換。只換遊人。
●○○●●　●●○　●●○□　●●●○○●●　●●○□</pre>
<p>此與韓詞同，惟後段第二、三句，俱四字異。</p>
<p>又一體　雙調一百一字，前段十句五平韻，後段十一句五平韻</p>
<div>晁補之</div>
<pre>曉曈曨。風和雨細。南園次第春融。嶺梅猶妒雪。露桃雲杏。已綻碧呈紅。
●○□　○○●●　○●●●○□　●○○●●　●○○●　●●●○□
一年春正好。助人狂、飛燕遊蜂。更吉夢良辰。對花忍負金鐘。
●○○●●　●○○　○●○□　●●●○○　●○●●○□
香濃。博山沈水。小樓清旦。佳氣蔥蔥。舊遊應未改。武陵花似錦。笑語如逢。
○□　●○○●　●○○●　○●○□　●○○●●　●○○●●　●●○□
蕊宮傳妙訣。小金丹、同換冰容。況共有、芝田舊約。歸去雙峰。
●○○●●　●○○　○●○□　●●●　○○●●　○●○□</pre>
<p>此詞前段起句用韻，第五句四字，第六句五字，結作五字一句、六字一句，後段第二、三句，作四字兩句，與韓詞異。</p>
<p>又一體　雙調一百一字，前段十句五平韻，後段十一句五平韻</p>
<div>曹勳</div>
<pre>列旂常。中宵天淨。郊丘展采圓蒼。肇禋三歲禮。聖天子為民。致福穰穰。
●○□　○○○●　○○●●○□　●○○●●　●○●●○　●●○□
凝旒親奠至。粲珠聯、星斗垂芒。漸月轉燔柴。露重煙斷壇旁。
○○○●●　●○○　○●○□　●●●○○　●●○●○□
歡康。青霞催曉。六樂均調。響逐新陽。輦回天仗肅。慶千官抃舞。繡錦成行。
○□　○○○●　●●○○　●●○□　●○○●●　●○○●●　●●○□
雞竿雙鳳闕。肆頒宣、恩動榮光。贊永御、蘿圖霈澤。常撫殊方。
○○○●●　●○○　○●○□　●●●　○○●●　○●○□</pre>
<p>此與晁詞同，惟前段第五句五字，第六句四字異。</p>
<p>又一體　雙調一百一字，前後段各十句，五平韻</p>
<div>王之道</div>
<pre>雨溟濛。年年今日。農夫共卜新豐。登高隨處好。銀瓶突兀。南峙對三公。
●○□　○○○●　○○●●○□　○○○●●　○○●●　○●●○□
真珠漙露菊。更芙蓉、照水勻紅。但華髮衰顏。不堪頻鑒青銅。
○○○●●　●○○　●●○□　●○●○○　●○○●○□
相逢。行藏休借問。且徘徊、目送飛鴻。十年湖海。千里雲山。幾番殘照淒風。
○□　○○○●●　●○○　●●○□　●○○●　○●○○　●○○●○□
蟹螫粗似臂。金英碎、琥珀香濃。請細、離騷。為君一飲千鍾。
●○○●●　○○●　●●○□　●●●○○　●○●●○□</pre>
<p>此亦與晁詞同，惟後段第二句五字，第三、四句作七字一句，第五、六句作四字兩句，第七句作六字一句異。<br>
</p>
</body>
</html>
