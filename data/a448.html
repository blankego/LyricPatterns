<html>
<head>
<title>泛蘭舟</title>
<meta http-equiv="Content-Type" content="text/html; charset=utf-8">
</head>

<body>

<p>調見《梅苑》，與前《新荷葉》別名《泛蘭舟》平韻詞不同。</p>
<p>雙調八十三字，前段八句三仄韻，後段九句四仄韻</p>
<div>《梅苑》無名氏</div>
<pre>霜月亭亭時節。野溪開冰汋。故人信付江南。歸也仗誰託。
○●○○○●　●○○○■　●○●●○○　○●●○■
寒影低橫。輕香暗度。疏籬幽院。何在秦樓朱閣。
○●○○　○○●●　○○○●　○●○○○■
稱簾幕。攜酒共看。新詩承醉更堪作。雅淡一種天然。如雪綴煙薄。
●○■　○●●○　○○○●●○■　●●●●○○　○●●○■
腸斷相逢。手撚嫩枝。追思渾似。那人淺妝梳掠。
○●○○　●●●○　○○○●　●○●○○■</pre>
<p>換頭句〔稱簾幕〕三字，舊刻俱作前段結句，今從《詞緯》本改定，其平仄亦無別詞可校。<br>
</p>
</body>
</html>
