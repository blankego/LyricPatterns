<html>
<head>
<title>露華</title>
<meta http-equiv="Content-Type" content="text/html; charset=utf-8">
</head>

<body>

<p>唐李白《清平調》詞：〔東風拂檻露華濃〕，調名本此。按，此調有仄韻、平韻兩體，周密平韻詞，名《露華慢》。</p>
<p>雙調九十二字，前段十句五仄韻，後段九句五仄韻</p>
<div>王沂孫</div>
<pre>紺葩乍坼。笑爛漫嬌紅。不是春色。換了素妝。重把青螺輕拂。
◎○●■　●●●○○　●●○■　●●◎○　⊙●⊙○○■
舊歌共渡煙江。卻占玉奴標格。風霜峭。瑤台種時。付與仙骨。
●⊙◎●○○　●●●○○■　○⊙●　○○●⊙　●◎○■
閑門晝掩淒惻。似淡月梨花。重化清魄。尚帶唾痕香凝。怎忍攀摘。
⊙○●●○■　●●●○○　○●○■　●●●○○●　◎●○■
嫩綠漸暖溪陰。蓛蓛粉雲飛出。芳豔冷。劉郎未應認得。
◎●●●○○　◎●●○○■　○●●　○○●○●■</pre>
<p>此調押仄聲韻者，只有此體，張翥、陶宗儀詞，俱如此填。按，張詞，前段起句〔瀛洲種玉〕，瀛字平聲；第四、五句〔琢就瑤笄，光映鬟雲斜矗〕，瑤字平聲，鬟字仄聲；第六句〔幾度借取搔頭〕，度字仄聲；第八句〔風露冷〕，露字仄聲；後段第五句〔爭忍輕觸〕，爭字平聲；第七句〔珠履舊遊誰續〕，珠字平聲；陶詞，前段第五句〔巧把黛螺輕幕〕，巧字仄聲；第六句〔莫是歌渡煙江〕，歌字平聲；第九句〔深宮紺袖〕，袖字仄聲；結句〔唾花猶濕〕，花字平聲；換頭句〔問他阿母消息〕，問字仄聲；第六句〔誰顧採香仙客〕，誰字平聲。譜內可平可仄據此。
</p>
<p>又一體　雙調九十四字，前段十句四平韻，後段九句四平韻</p>
<div>王沂孫</div>
<pre>晚寒佇立。記鉛輕黛淺。初認冰魂。碧羅襯玉。猶凝茸唾香痕。
●○●●　●⊙○●●　⊙●○□　◎○●●　⊙○⊙●○□
淨洗妒春顏色。勝小紅、臨水湔裙。煙渡遠。應憐舊曲。換葉移根。
●●●○○●　●◎○　⊙●○□　○●●　○○●●　●●○□
山中去年人別。怪月悄風輕。閑掩重門。瓊肌瘦損。那堪燕子黃昏。
⊙⊙●○○●　●●●○○　○●○□　⊙○●●　◎○●●○□
幾片過溪浮玉。似夜歸、深雪前村。芳夢冷。雙禽誤宿粉痕。
◎●●○○●　●◎○　○●○□　○●●　○○●◎●□</pre>
<p>此調押平聲韻者，只此一體，句讀與仄韻詞同，惟前後段第七句，各添一字，周密、張炎詞，俱如此填。按，周詞，後段第四、五句〔選歌試舞，連宵戀醉瑤藂〕，選字仄聲，連字平聲；張詞，前段第二、三句〔正翠蹊誤曉，玉洞春明〕，翠字、玉字俱仄聲；第四、五句〔蛾眉淡掃，背風不語盈盈〕，蛾字平聲，背字、不字俱仄聲；第七句〔引劉郎不是飛瓊〕，劉字平聲，不字仄聲；後段起句〔一掬瑩然生意〕，一掬二字俱仄聲；第六、七句〔花下可憐仙子，醉東風、猶自吹笙〕，花字、東字俱平聲；第九句〔漁翁正迷武陵〕，迷字平聲。譜內可平可仄據此。<br>
  <br>
  ▲王沂孫詞，風露峭句，露字萬氏作霜，此字應仄聲，又嫩綠漸滿谿陰句，滿作暖，應從花外集更正 <br>
</p>
</body>
</html>
