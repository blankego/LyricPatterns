<html>
<head>
<title>蘭陵王</title>
<meta http-equiv="Content-Type" content="text/html; charset=utf-8">
</head>

<body>

<p>唐教坊曲名。《碧雞漫志》、《北齊史》及《隋唐嘉話》，稱齊文襄之長子長恭封蘭陵王，與周師戰，嘗著假面對敵。擊周師金墉城下，勇冠三軍，武士共歌謠之，曰《蘭陵王入陣曲》。今越調《蘭陵王》，凡三段、二十四拍，或曰遺聲也。此曲聲犯正宮，管色用大凡字，大一字、勾字，故一句《大犯》。</p>
<p>三段一百三十一字，前段十句六仄韻，中段八句五仄韻，後段九句六仄韻</p>
<div>秦觀</div>
<pre>雨初歇。簾捲一鉤淡月。望河漢。幾點疏星。冉冉纖雲度林樾。此景清更絕。
●○■　○●●○●■　●○●　●●○○　●●○○●○■　●●○●■
誰念溫柔蘊結。孤燈暗。獨步華堂。蟋蟀莎階弄時節。
○●○○●■　○○●　●●○○　●●○○●○■
沈思恨難說。憶花底相逢。親贈羅纈。春鴻秋雁輕離別。
○○●○■　○○●○○　○●○■　○○○●○○■
擬尋個錦鱗。寄將尺素。又恐煙波路隔越。歌殘唾壺缺。
●○●●○　●○●●　●○○○●●■　○○●○■
淒咽。意空切。但醉損瓊卮。望斷瑤闕。御溝曾記流紅葉。
○■　●○■　●●●○○　●●○■　●○○●○○■
待何日重見。霓裳聽徹。彩樓天遠。夜夜襟袖染啼血。
●○○○●　○○●■　●○○●　●●○●●○■</pre>
<p>此調始於此詞，應以此詞為定格，但後段結句，作七字句，宋人無如此填者，故以周詞作譜，仍採此詞以溯其源。</p>
<p>又一體　三段一百三十字，前段十一句七仄韻，中段八句五仄韻，後段十句六仄韻</p>
<div>周邦彥</div>
<pre>柳陰直。煙裏絲絲弄碧。隋堤上。曾見幾番。拂水飄綿送行色。登臨望故國。
◎○■　⊙●○○●■　○○●　○●◎○　◎●○⊙●○■　⊙○●◎■
誰惜。京華倦客。長亭路。年去歲來。應折柔條過千尺。
○■　○○●■　○○●　⊙●●○　⊙●○○●○■
閑尋舊蹤跡。又酒趁哀弦。燈照離席。梨花榆火催寒食。
⊙○●○■　●◎●○⊙　⊙●○■　⊙○⊙●⊙○■
愁一箭風快。半篙波暖。回頭迢遞便數驛。望人在天北。
⊙◎◎⊙●　◎○⊙●　○⊙◆●●◎●■　●⊙◎○■
淒側。恨堆積。漸別浦縈回。津堠岑寂。斜陽冉冉春無極。
⊙■　●○■　●◎●○○　⊙◎○■　⊙○◎●○○■
念月榭攜手。露橋吹笛。沈思前事。似夢裏。淚暗滴。
●◎◎⊙◎　◎○⊙■　⊙⊙⊙◎　●◎●　●◎■</pre>
<p>此調以此詞為正體，宋元人俱如此填。若辛詞、劉詞之添韻，陳詞之句讀小異，皆變格也。按，此詞有葛郯、張元幹、曹冠詞及譜中陳詞可校。趙必象詞，平仄不同者多至二十四字，譜內劉詞中段起句，添用一韻，辛詞後結用疊韻，另為一體，俱不參校。前段起句，彭履道詞〔章台路〕，章字平聲；第四句，彭詞〔花氣分明〕，分字平聲；第五句，楊澤民詞〔芳草侵階映紅葉〕，芳字平聲，袁去華詞〔一目千里總佳色〕，里字仄聲；第六句，李昴英詞〔別來情緒惡〕，別字仄聲；第十句，高觀國詞〔欲去又留〕，欲字仄聲；中段起句，高詞〔十年迥淒絕〕，十字仄聲；第二句，張元幹詞〔想蛾綠輕暈〕，暈字仄聲；第三句，曹冠詞〔采筆題石〕，采字仄聲；第四句，史達祖詞〔涉江幾度和愁摘〕，涉字、幾字俱仄聲；第五句，彭詞〔喚鳴箏掩面〕，喚字仄聲，鳴箏二字俱平聲，掩字仄聲；第六句，葛郯詞〔烏啼雲起〕，烏字平聲，袁詞〔古牆竹影〕，竹字仄聲；第七句，史詞〔分開綠蓋素袂濕〕，綠字仄聲；第八句，曹詞〔感往事陳跡〕，往字仄聲，袁詞〔甚良宵閑卻〕，宵字平聲；後段第三句，曹詞〔帥旗鼓文場〕，旗字平聲；第四句，李詞〔寶軫慵學〕，寶字仄聲，高詞〔沈沈春酌〕，下沈字平聲；第五句，高詞〔只愁入夜東風惡〕，隻字仄聲，方千里詞〔天涯何處相思極〕，何字平聲；第六句，高詞〔整新歡羅帶〕，歡字平聲，曹詞〔有陶令秫酒〕，秫字仄聲，葛詞〔要百柁傾珠〕，珠字平聲；第七句，彭詞〔瓜洲難渡〕，瓜字平聲，方詞〔恨隨塞笛〕，塞字仄聲；第八句，李詞〔猛拍欄杆〕，猛字、拍字俱仄聲，杆字平聲；第九句，葛詞〔又空腹〕，空字平聲；第十句，高詞〔更何說〕，何字平聲。譜內可平可仄據此，餘參下陳詞。</p>
<p>又一體　三段一百三十字，前段十句六仄韻，中段八句五仄韻，後段十句四仄韻、一疊韻</p>
<div>辛棄疾</div>
<pre>一丘壑。老子風流占卻。茅簷上。松月掛雲。脈脈石泉透山腳。尋思前事錯。
●○■　●●○○●■　○○●　○●●○　●●●○●○■　○○○●■
惱殺晨猿夜鶴。終須是。鄧禹輩人。錦繡麻霞坐黃閣。
●●○○●■　○○●　●●●○　●●○○●○■
長歌自深酌。看天闊鳶飛。淵靜魚躍。西風黃菊香噴薄。
○○●○■　●○●○○　○●○■　○○○●○○■
悵日暮雲合。佳人何處。紉蘭結佩帶杜若。入江海會約。
●●●○●　○○○●　○○●●●●■　●○●●■
遇合。事難託。莫擊磬門前。荷蕢人過。仰天大笑冠簪落。
●●　●○■　●●●○○　●●○●　●○●●○○■
待說與窮達。不須疑著。古來賢者。進亦樂。退亦樂。
●●●○●　●○○■　●○○●　●●■　●●■疊</pre>
<p>此詞與周詞校，後段第四句不押韻、第九句押韻、第十句疊韻異。中段第五句〔雲合〕，合字非韻。</p>
<p>又一體　三段一百三十字，前段十句六仄韻，中段八句五仄韻，後段十句六仄韻</p>
<div>陳允平</div>
<pre>古堤直。隔水輕盈颺碧。東風路。還是舞煙眠露。年年自春色。
●○■　●●○○●■　○○●　○●●○○●　○○●○■
紅塵遍京國。留滯高陽醉客。斜陽外。千縷翠條。仿佛流鶯度金尺。
○○●○■　○●○○●■　○○●　○●●○　●●○○●○■
長亭半陳跡。記曾繫征鞍。頻護歌席。匆匆江上又寒食。
○○●○■　●○●○○　○●○■　○○○●●○■
回首處。應念舊曾攀折。依然離恨遍西驛。倦遊尚南北。
○●●　○●●○○●　○○○●●○■　●○●○■
惻惻。怨懷積。漸楚榭寒收。隋苑春寂。顰眉不盡相思極。
●■　●○■　●●●○○　○●○■　○○●●○○■
想人在何處。倚欄橫笛。閒情似絮。更那聽。夜雨滴。
●○●○●　●○○■　○○●●　●●●　●●■</pre>
<p>此和周詞也。前段第四、五句，作六字一句、四字一句。楊澤民和詞，〔幾度嘯日迎風，怡怡釣秋色〕，與此同。又，中段第五、六句，作三字一句、六字一句，亦與周詞小異。</p>
<p>又一體　三段一百三十字，前段十句六仄韻，中段九句七仄韻，後段十句六仄韻</p>
<p>劉辰翁<br>
  送春去。春去人間無路。鞦韆外。芳草連天。誰遣風沙暗南浦。<br>
  ●○■　○●○○○■　○○●　○●○○　○●○○●○■<br>
  依依甚意緒。漫憶海門飛絮。亂鴉過。斗轉城荒。不見來時試燈處。<br>
  ○○●●■　●●●○○■　●○●　●●○○　●●○○●○■<br>
  春去。最誰苦。但箭雁沈邊。樑燕無主。杜鵑聲裏長門暮。<br>
  ○■　●○■　●●●○○　○●○■　○○○●○○■<br>
  想玉樹凋霜。淚盤如露。咸陽送客屢回顧。斜日未能度。<br>
  ●●●○○　●○○■　○○●●●○■　○●●○■<br>
  春去。尚來否。正江令恨別。庾信愁賦。蘇堤盡日風和雨。<br>
  ○■　●○■　●○●●●　●●○■　○○●●○○■<br>
  歎神遊故國。花記前度。人生流落。顧孺子。共夜語。<br>
  ●○○●●　○●○■　○○○●　●●●　●●■</p>
</body>
</html>
