<html>
<head>
<title>折桂令</title>
<meta http-equiv="Content-Type" content="text/html; charset=utf-8">
</head>

<body>

<p>《中原音韻》注：雙調。一名《秋風第一枝》，又名《天香引》，又名《蟾宮曲》。</p>
<p>雙調五十三字，前段六句三平韻，後段五句一協韻、三平韻</p>
<div>倪瓚</div>
<pre>片輕帆、水遠山長。鴻雁將來。菊蕊初黃。碧海鯨鯢。蘭苕翡翠。風露鴛鴦。
●○○　◎●⊙□　⊙●○○　◎●○□　◎○○○　○○●●　⊙●○□
問音信、何人諦當。想情懷、舊日風光。楊柳池塘。隨處凋零。無限思量。
◎⊙●　○○●◆協●○○　●●○□　⊙●○□　⊙●○○　⊙●○□</pre>
<p>元人小令，不拘襯字者，莫過此詞，茲擇其尤雅者，採以備體，更列減字一體，添字二體，以盡其變。按，張可久詞，前段起句〔俯蒼波、樓觀煙霞〕，樓字平聲；第三句〔歌韻流鶯〕，歌字平聲；第四句〔紅線幽歡〕，紅字平聲；後段起句〔留過客、江山自靈〕，留字平聲，過字仄聲。譜內可平可仄據此，其餘參校下二張詞。</p>
<p>又一體　雙調五十字，前段六句三平韻，後段五句三平韻</p>
<div>張可久</div>
<pre>紅塵不到山家。贏得清閒。當了繁華。畫列青山。煙鋪細草。鼓奏鳴蛙。
○○●●○□　○●○○　●●○□　●●○○　○○●●　●●○□
楊柳村中賣瓜。蒺藜沙上看花。生計無多。陶令琴書。杜曲桑麻。
○●○○●□　●○○●○□　○●○○　○●○○　●●○□</pre>
<p>此與倪詞同，惟前段起句，後段起句、第二句，各減一字。</p>
<p>又一體　雙調六十三字，前段六句三平韻，後段十句一協韻、四平韻</p>
<div>張可久</div>
<pre>寫黃庭、換得白鵝。舊酒猶香。小玉能歌。命友南山。懷人北海。遁世東坡。
●○○　●●●□　●●○○　●●○□　●●○○　○○●●　●●○□
昨日春。今日秋。清閒在我。百年人。千年調。煩惱由他。樂事無多。
●●○　○●○　○○●◆協●○○　○○●　○●○□　●●○□
良夜如何。去了朱顏。還再來麼。
○●○□　●●○○　○●○□</pre>
<p>此與倪詞同，惟後段第一、二句，各添三字，第三句以下，多四字一句。</p>
<p>又一體　雙調一百字，前段十一句五平韻，後段八句四平韻</p>
<div>白無咎</div>
<pre>敝裘塵土壓征鞍。鞭絲倦嫋蘆花。弓劍蕭蕭。一徑入煙霞。動羈懷、西風木葉。
●○○●●○○　○○●●○□　○●○○　●●●○□　●○○　○○●●
秋山蒹葭。千點萬點。老樹昏鴨。三行兩行。寫長空啞啞。雁落平沙。
○●○□　○●●●　●●○□　○○●○　●○○●●　●●○□
曲岸西邊。近水灣、漁網綸竿釣槎。斷橋東壁。傍溪山、竹籬茅舍人家。
●●○○　●●○　○●○○●□　●○○●　●○○　●○○●○□
滿山滿谷。紅葉黃花。正是淒涼時候。離人又在天涯。
●○●●　○●○□　●●○○○●　○○●●○□</pre>
<p>此詞一名《百字折桂令》。按，《太和正音譜》所錄：〔壓征鞍鞭嫋蘆花。弓劍蕭蕭，一徑煙霞。秋山蒹葭，老樹昏鴨，雁落平沙。近水灣綸竿釣槎，傍溪山茅舍人家。紅葉黃花，淒涼時候，人在天涯。〕實則五十三字，即倪瓚體也。可見元人小令，襯字之多，與宋詞不同。<br>
</p>
</body>
</html>
