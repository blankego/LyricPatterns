<html>
<head>
<title>玉連環</title>
<meta http-equiv="Content-Type" content="text/html; charset=utf-8">
</head>

<body>

<p>調見《雲月詞》，與《一落索》別名《玉連環》不同。</p>
<p>雙調一百四字，前段十一句四仄韻，後段十句四仄韻</p>
<div>馮艾子</div>
<pre>謫仙往矣。問當年、飲中儔侶。於今誰在。
●○●●　●○○　●○○●　○○○■
歎沈香醉夢。邊塵日月。流浪錦袍宮帶。
●○○●●　○○●●　○●●○○■
高吟三峽動。舞劍九州隘。玉皇歸覲。半空遺下。詩囊酒佩。
○○○●●　●●●○■　●○○●　●○○●　○○●■
雲月仰挹清芬。攬虯鬚、尚友風流千載。
○●●●○○　●○○　●●○○○■
算晉宋頹波。羲皇淳俗。都付樽酒一慨。
●●●○○　○○○●　○●○●●■
待相將共躡。向龍肩鯨背。蒼茫極目。海山何處。五雲靉靉。
●○○●●　●○○○■　○○●●　●○○●　●○●■</pre>
<p>此馮艾子自度腔，無別首可校，平仄亦從之。</p>
</body>
</html>
