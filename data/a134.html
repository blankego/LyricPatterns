<html>
<head>
<title>西地錦</title>
<meta http-equiv="Content-Type" content="text/html; charset=utf-8">
</head>

<body>

<p>元高拭詞，第三句七字者，註黃鐘宮。</p>
<p>雙調四十六字，前後段各五句，三仄韻</p>
<div>蔡伸</div>
<pre>寂寞悲秋懷抱。掩重門悄悄。清風皓月。朱欄畫閣。雙鴛池沼。
◎●⊙○⊙■　●⊙○◎■　○○●●　⊙○●●　⊙○○■
不忍今宵重到。惹離愁多少。蓬山路杳。藍橋信阻。黃花空老。
◎●⊙○⊙■　◎⊙○○■　⊙○●●　○○●●　○○○■</pre>
<p>此詞前後段兩結句各四字，章華〔重過黃糧〕詞，正與此同。按，章詞，前段起句〔重過黃糧古驛〕，古字仄聲；末句〔不禁攀折〕，不字仄聲；後段第三句〔紫泥誥下〕，紫字仄聲。譜內可不可仄據此，餘參下詞。</p>
<p>又一體　雙調四十八字，前後段各五句，三仄韻</p>
<div>石孝友</div>
<pre>回望玉樓金闕。正水遮山隔。風兒又起。雨兒又急。好愁人天色。
○●●○○■　●●○○■　○○●●　●○●●　●○○○■
兩岸荻花楓葉。爭舞紅吹白。中秋過也。重陽近也。作天涯孤客。
●●●○○■　○●○○■　○○●●　○○●●　●○○○■</pre>
<p>此詞前後段兩結句各五字，周紫芝〔雨細欲收〕詞，正與此同，平仄亦如一。</p>
<p>又一體　雙調四十七字，前後段各四句，三仄韻</p>
<div>《梅苑》無名氏</div>
<pre>不與群花相續。獨佔春光速。幽香遠遠散西東。惟竹籬茅屋。
●●○○○■　●●○○■　○○●●●○○　○●○○■
羌管誰調一曲。送月夜、猶芬馥。忍君折取向玉堂。只這些清福。
○●○○●■　●●●　○○■　●○●●●●○　●●○○■</pre>
<p>此詞前後段第三句各七字，其前段第二句，不作上一下四句法，後段第二句，六字折腰，自成一體。<br>
</p>
</body>
</html>
