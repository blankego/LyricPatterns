<html>
<head>
<title>楚宮春慢</title>
<meta http-equiv="Content-Type" content="text/html; charset=utf-8">
</head>

<body>

<p>調見《寶月詞》。</p>
<p>雙調一百六字，前段十句五仄韻，後段九句四仄韻</p>
<div>僧揮</div>
<pre>輕盈絳雪。乍團聚同心。千點珠結。畫館繡幃。低舞融融香徹。
○○●■　●○●○○　⊙●○■　●●●○　○●○○○■
笑裏精神放縱。斷未許、年華偷歇。
◎●○○●●　●●●　○○○■
信任芳春。都不管、淅淅南薰。別是一家風月。
●●○○　⊙●◎　◎●○○　●◎◎⊙○■
扁舟去後。回望處、娃宮淒涼凝咽。身似斷雲。零落深心難說。
○○●●　○●●　○⊙○○○■　○●●○　○●○○○■
不與雕欄寸地。忍覷著、漂流離缺。
●●○○●●　●●●　○○⊙■
盡日懨懨、總無語。不及高唐。夢裏相逢時節。
●●○○　●⊙◎　◎●○○　●●○○○■</pre>
<p>此調自此詞外，只有周密添字詞，故可平可仄，悉參周詞。</p>
<p>又一體　雙調一百八字，前段十句五仄韻，後段九句五仄韻</p>
<div>周密</div>
<pre>香迎曉白。看煙佩霞綃。美女金谷。倦倚畫欄。無語情深嬌足。
○○●■　●○●○○　●●○■　●●●○　○●○○○■
雲擁瑤房帳暖。翠幕捲、東風傾國。
○●○○●●　●●●　○○○■
半撚愁紅。念舊遊、凝佇蘭翹。瑞鸞低舞庭綠。
●●○○　●●○　○●○○　●○○●○■
猶想沈香亭北。人醉裏、芳筆曾題新曲。輕裛露痕。移取春歸華屋。
○●○○○■　○●●　○●○○○■　○●●○　○●○○○■
綠障銀屏靜掩。悄未許、鶯窺蝶宿。
●●○○●●　●●●　○○●■
絳蠟良宵、酒半闌。重繞鴛機。醉靨爭妍紅玉。
●●○○　●●○　○●○○　●●○○○■</pre>
<p>此與僧揮詞同，惟換頭句添二字、又押韻異。</p>
</body>
</html>
