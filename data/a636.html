<html>
<head>
<title>滿朝歡</title>
<meta http-equiv="Content-Type" content="text/html; charset=utf-8">
</head>

<body>

<p>《樂章集》注：大石調。</p>
<p>雙調一百一字，前段十一句四仄韻，後段十句四仄韻</p>
<div>柳永</div>
<pre>花隔銅壺。露晞金掌。都門十二清曉。帝里風光爛漫。偏愛春杪。
○●○○　●○○●　○○●●○■　●●○○●●　○●○■
煙輕晝永。引鶯囀上林。魚游靈沼。巷陌乍晴。香塵染惹。垂楊芳草。
○○●●　●○●●○　○○○■　●●●○　○○●●　○○○■
因念秦樓彩鳳。楚館朝雲。往昔曾迷歌笑。別來歲久。偶憶歡盟重到。
○●○○●●　●●○○　●●○○○■　●○●●　●●○○○■
人面桃花。未知何處。但掩朱門悄悄。盡日佇立無言。羸得淒涼懷抱。
○●○○　●○○●　●●○○●■　●●●●○○　○●○○○■</pre>
<p>此體無他詞可校。</p>
<p>又一體　雙調一百字，前段九句五仄韻，後段九句六仄韻</p>
<div>李劉</div>
<pre>一點箕星。近天邊。光彩輝耀南極。竹馬兒童。盡道使君生日。
●●○○　●○○　○●○●○■　●●○○　●●●○○■
原是鳳池仙客。曾曳履、持荷簪筆。稱觴處、晚節花香。月周猶待五夕。
○●●○○■　○●●　○○○■　○○●　●●○○　●○○●●■
誰道久拘禁掖。任雙旌五馬。暫從遊逸。九棘三槐。都是等閒親植。
○●●○●■　●○○●●　●○○■　●●○○　○●●○○■
見說玉皇側席。但早晚、促歸調燮。功成了、笑傲南山。壽如南山松柏。
●●●○●■　●●●　●○○■　○○●　●●○○　●○○○○■</pre>
<p>此與柳詞句讀迥別，因調名同，故為類列，亦無他首宋詞可校。</p>
</body>
</html>
