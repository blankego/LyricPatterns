<html>
<head>
<title>尉遲杯</title>
<meta http-equiv="Content-Type" content="text/html; charset=utf-8">
</head>

<body>

<p>此調有平韻、仄韻兩體。仄韻者，見柳永《樂章集》，注夾鐘商；平韻者，見晁補之《琴趣外篇》。</p>
<p>雙調一百五字，前段八句六仄韻，後段九句六仄韻</p>
<div>柳永</div>
<pre>寵嘉麗。算九衢紅粉皆難比。天然嫩臉修蛾。不假施朱描翠。
◎○■　●◎⊙⊙●⊙⊙■　○○●●○○　◎◎⊙⊙○■
盈盈秋水。恣雅態、欲語先嬌媚。每相逄、月夕花朝。自有憐才深意。
○○⊙■　◎◎●　◎◎⊙⊙■　●○○　●●○○　●◎○⊙○■
綢繆鳳枕鴛被。深深處、瓊枝玉樹相倚。困極歡餘。芙蓉帳暖。別是惱人情味。
○⊙●●○■　○○●　○○●◎○■　●●○○　○○●●　◎●◎○⊙■
風流事、難逄雙美。況已斷、香雲為盟誓。且相將、盡意平生。未肯輕分連理。
○○◎　○○⊙■　●◎●　⊙⊙⊙⊙■　●○○　●●○○　●◎⊙⊙○■</pre>
<p>此調押仄韻者，以此詞、無名氏詞、周詞為正體，若賀詞之多作折腰句法，萬俟詞之添字，皆變格也。此詞可平可仄，悉參譜內仄韻諸詞。</p>
<p>又一體　雙調一百五字，前段八句六仄韻，後段九句五仄韻</p>
<div>《梅苑》無名氏</div>
<pre>歲雲暮。歎光陰苒苒能幾許。江梅尚怯餘寒。長安信音猶阻。
●○■　●○○●●○●■　○○●●○○　○○●○○■
春風無據。憑欄久、欲去還凝佇。憶溪邊、月夜徘徊。暗香疏影庭戶。
○○○■　○○●　●●○○■　○○○　●●○○　●○○●○■
朝來凍解霜消。南枝上、香英數點微露。把酒看花。無言有淚。還是那時情緒。
○○●●○○　○○●　○○●●○■　●●○○　○○●●　○●●○○■
花依舊、晨妝何處。漫贏得、花前愁千縷。盡高樓、畫角頻吹。任教紛紛飛素。
○○●　○○○■　●○●　○○○○■　●○○　●●○○　●○○○○■</pre>
<p>此與柳詞同，惟換頭句不押韻異。按，尹公遠〔冰弦語〕詞，〔何事夢斷湖山，尚九里松聲，八月潮怒〕，正與此同。</p>
<p>又一體　雙調一百五字，前段十句六仄韻，後段十句八仄韻</p>
<div>賀鑄</div>
<pre>勝遊地。信東吳絕景饒佳麗。平湖底。見層嵐。涼月下。聞清吹。
●○■　●○○●●○○■　○○●　●○○　○●●　○○■　
人如穠李。泛衿袂、香潤蘋風起。喜淩波、素襪逢迎。領略當歌深意。
○○○■　●○●　○●○○■　●○○　●●○○　●●○○○■
鄂君被。雙鴛綺。垂楊蔭、夷猶畫舲相檥。寶瑟弦調。明珠佩委。
●○■　○○■　○○●　○○●○○■　●●○○　○○●■
回首碧雲千里。歸鴻後、芳音誰寄。念懷繫、青鬢今無幾。
○●●○○■　○○●　○○○■　●○●　○●○○■
枉分將、鏡裏華年。付與樓前流水。
●○○　●●○○　●●○○○■</pre>
<p>此與柳詞同，惟前段第三、四句及換頭攤破句法，俱作三字兩句，換頭多一押韻異。</p>
<p>又一體　雙調一百五字，前段八句五仄韻，後段八句四仄韻</p>
<div>周邦彥</div>
<pre>隋堤路。漸日晚、密靄生深樹。陰陰淡月籠沙。還宿河橋深處。
○○■　●●●　●●○○■　○○●●○○　○●○○○■
無情畫舸。都不管、煙波隔前浦。等行人、醉擁重衾。載將離恨歸去。
○○●●　○●●　○○●○■　●○○　●●○○　●○○●○■
因念舊客京華。長偎傍、疏林小檻歡聚。
○○●●○○　○○●　○○●●○■
冶葉倡條俱相識。仍慣見、珠歌翠舞。
●●○○○○●　○●●　○○●■
如今向、漁村水驛。夜如歲、焚香獨自語。
○○●　○○●●　●○●　○○●●■
有何人、念我無聊。夢魂凝想鴛侶。
●○○　●●○○　●○○●○■</pre>
<p>此與柳詞同，惟前後段第五句俱不押韻，又後段第三、四、五攤破句法，作七字兩句異。按，吳文英〔垂楊徑〕詞，正與此同。</p>
<p>又一體　雙調一百六字，前段八句六仄韻，後段十句六仄韻</p>
<div>萬俟詠</div>
<pre>碎雲薄。向碧玉枝上、綴萬萼。如將汞粉勻開。疑使柏麝熏卻。
●○■　●●●○●　●●■　○○●●○○　○●●●○■
雪魄未應若。況天賦、標豔仍綽約。當暄風皎日佳處。戲蝶遊蜂粘著。
●●●○■　●○●　○●○●■　○○○●●○●　●●○○○■
重重繡帟珠箔。障濃豔霏霏。異香漠漠。見說徐妃。當年嫁了。信任玉鈿零落。
○○●●○■　●○●○○　●○●■　●●○○　○○●●　●●●○○■
無言自啼露蕭索。夜深待、月上欄杆角。廣寒宮、要與姮娥。素妝一夜相覺。
○○●○●○■　●○●　●●○○■　●○○　●●○○　●○●●○■</pre>
<p>此亦與柳詞同，惟前段第五句添一字、作五字句，前後段第七句不作折腰句法異。按，蔡松年〔紫雲暖〕詞，第五、六句〔紅潮照玉碗〕，正與此同。</p>
<p>又一體　雙調一百四字，前段八句五仄韻，後段九句四仄韻</p>
<div>陳允平</div>
<pre>長亭路。望渭北、漠漠春天樹。殷勤別酒重斟。明日相思何處。
○○■　●●●　●●○○■　○○●●○○　○●○○○■
晴絲颺暖。芳草外、斜陽自南浦。望孤帆、影接天涯。一江潮帶愁去。
○○●●　○●●　○○●○■　●○○　●●○○　●○○●○■
回首杜若汀洲。歎泛梗飄萍。乍散還聚。滿徑殘紅春歸後。猶有楊花亂舞。
○●●●○○　●●●○○　●●○■　●●○○○○●　○●○○●■
悵金徽、梁塵暗鎖。算誰是、知音堪共語。盡天涯、夢斷東風。彩雲鸞鳳無侶。
●○○　○○●●　●○●　○●○●■　●○○　●●○○　●○○●○■</pre>
<p>此和周詞也，惟後段第二句作五字一句、四字一句，第五句減一字異。</p>
<p>又一體　雙調一百六字，前段八句五平韻，後段九句五平韻</p>
<div>晁補之</div>
<pre>去年時。正愁絕、過卻紅杏飛。沈吟杏子青時。追悔負好花枝。
●○□　●○●　●●○●□　○○●●○○　○●●●○□
今年又春到。傍小欄、日日數花期。花有信、人卻無憑。故教芳意遲遲。
○○●○●　●●○　●●●○□　○●●　○●○○　●○○●○□
及至待得融怡。未攀條拈蕊。又歎春歸。怎得春如天不老。更教花與月相隨。
●●●●○□　●○○○●　●●○□　●●○○○●●　●○○●●○□
都將命、拌與酬花。似峴山、落日客猶迷。盡歸路、拍手攔街。笑人沈醉如泥。
○○●　○●○○　●●○　●●●○□　●○●　●●○○　●○○●○□</pre>
<p>此調押平韻者，只此一體，無別首宋詞可校。此詞前段第五句五字，與萬俟詞同；後段第四、五句七字，與周詞同。</p>
</body>
</html>
