<html>
<head>
<title>一寸金</title>
<meta http-equiv="Content-Type" content="text/html; charset=utf-8">
</head>

<body>

<p>調見柳永詞。</p>
<p>雙調一百八字，前段十句四仄韻，後段十一句四仄韻</p>
<div>柳永</div>
<pre>井絡天開。劍嶺雲橫控西夏。地勝異、錦裏風光。蠶市繁華。簇簇歌台舞榭。
●●○○　●●○○●○■　●●●　●●○○　○●○○　●●○○●■
雅俗多遊賞。輕裘俊、靚妝豔冶。當春晝。摸石池邊、浣花溪上景如畫。
●●○○●　○○●　●○●■　○○●　●●○○　●○○●●○■
夢應三刀。橋名萬里。中和政多暇。仗漢節、攬轡澄清。高掩武侯勳業。
●●○○　○○●●　○○●○■　●●●　●●○○　○●●○○●
文翁風化。台鼎思賢久。方鎮靜、又還命駕。空遺愛。兩蜀山川。異日成佳話。
○○○■　○●○○●　○●●　●○●■　○○●　○●○○　●●○○■</pre>
<p>此調始於此詞，但後段句讀參差，且宋詞多照周邦彥詞體填，故可平可仄，俱注周詞之下。前段結句，平仄與諸家不同，不參校入譜。</p>
<p>又一體　雙調一百八字，前段十句四仄韻，後段十一句四仄韻</p>
<div>周邦彥</div>
<pre>州夾蒼崖。下枕江山是城郭。望海霞接日。紅翻水面。晴風吹草。青搖山腳。
⊙●○○　●●○○●○■　●●○◎●　○○●●　⊙○⊙●　○○⊙■
波暖鳧鷖泳。沙痕退、夜潮正落。疏林外、一點炊煙。渡口參差正寥廓。
⊙●○○●　○⊙●　◎○●■　○○●　◎●○○　●●○○●○■
自歎勞生。經年何事。京華信漂泊。念渚蒲汀柳。空歸閑夢。風輪雨楫。
◎●○○　○○⊙●　○⊙●○■　●●○○●　⊙○⊙●　⊙○◎●
終辜前約。情景牽心眼。流連處、利名易薄。回頭謝、冶葉倡條。便入漁釣樂。
⊙○○■　⊙●○○●　○⊙●　◎○●■　○○●　◎●○○　●●○●■</pre>
<p>此調以此詞為正體，吳文英、陳允平詞，俱如此填。若李詞之多押兩韻，曹詞之句讀參差，無名氏詞之減字，皆變格也。此詞前段第二句及結句例作仄仄平平仄平仄，譜內諸詞皆然；後段結句例作仄平平仄仄，若李、曹、無名氏三詞，則照柳詞填，自成一體，譜內不校注平仄。前段第三句例作仄仄平仄仄，或作仄仄平平仄，後段第四句，例作仄仄平平仄，譜內李詞平仄，與諸家不同，亦不校注。按，吳詞，前段第三句〔見駭毛飛雪〕，飛字平聲；第五句〔臞腰束縞〕，束字仄聲；第八句〔紅錦透、尚欺暗燭〕，錦字仄聲；後段起句〔頑老情懷〕，頑字平聲；第五句〔折釵錦字〕，折字、錦字俱仄聲；第六句〔黠髯掀舞〕，掀字平聲。譜內可平可仄據此，餘參所採四詞。吳詞，前段第六句〔湯沐疏邑〕，沐字以入作平，不注可仄。</p>
<p>又一體　雙調一百八字，前後段各十一句，五仄韻</p>
<div>李彌遜</div>
<pre>仙李盤根。自有天潢藹芳裔。更溜雨霜皮。臨風玉樹。紫髯丹頰。長生久視。
○●○○　●●○○●○■　●●●○○　○○●●　●○○●　○○●■
鶴帳琅書至。長庚夢、當年暗記。邀歡處。回首西風。漸喜秋英弄霜蕊。
●●○○■　○○●　○○●■　○○●　○●○○　●●○○●○■　
暫捲雙旌。鳴金吹竹。高堂伴新戲。對璧月流光。屏山供翠。碧雲乍合。
●●○○　○○○●　○○●○■　●●●○○　○○○●　●○●●
飛觴如綴。早晚岩廊侍。終不負、黃樓一醉。丹青手、先與翻階。萬葉增春媚。
○○○■　●●○○■　○●●　○○●■　○○●　○●○○　●●○○■</pre>
<p>此與周詞同，惟前段第七句、後段第八句各押韻異。</p>
<p>又一體　雙調一百八字，前段十句四仄韻，後段十一句四仄韻</p>
<div>曹勳</div>
<pre>霜落鴛鴦。繡隱芙蓉小春節。應運看、月魄分輝。坤順同符。文母徽音芳烈。
○●○○　●●○○●○■　●●●　●●○○　○●○○　○●○○○■
誕育乾坤主。均慈愛、練裙豈別。經沙塞。涉履煙塵。瑞色怡然更英發。
●●○○●　○○●　●○●■　○○●　●●○○　●●○○●○■
上聖中興。嚴恭問寢。宮庭正和悅。看壽筵高啟。龍香低轉。聲入霓裳。
●●○○　○○●●　○○●○■　●●○○●　○○○●　○●○○
檀槽新撥。翠袞同行樂。鈞韶奏、喜盈絳闕。傾心願、億載慈寧。醉賞閑風月。
○○○■　●●○○●　○○●　●○●■　○○●　●●○○　●●○○■</pre>
<p>此詞前段與柳詞同，後段與周詞同。</p>
<p>又一體　雙調一百五字，前段十一句四仄韻，後段十二句四仄韻</p>
<div>《鳴鶴餘音》無名氏</div>
<pre>堪歎群迷。夢空花。幾人悟。更假饒、錦帳銅山。朱履玉簪。畢竟於身何故。
○●○○　●○○　●○■　●●○　●●○○　○●●○　●●○○○■
未若紅塵外。幽隱竹籬蓬戶。青松下。一曲高歌。笑傲年華換今古。
●●○○●　○●●○○■　○○●　●●○○　●●○○●○■
紫府春光。清都雅會。時妙有真趣。看自然天樂。星樓月殿。鸞飛鳳舞。
●●○○　○○●●　○●●○■　●●○○●　○○●●　○○●●
白雲深處。壺內神仙景。誰肯少年回顧。逍遙界。獨我歸來。復入寥陽去。
●○○■　○●○○●　○●●○○■　○○●　●●○○　●●○○■</pre>
<p>此詞前段亦與柳詞同，惟第二句減一字、作三字兩句，又第八句減一字、作六字句異。後段亦與周詞同，惟第九句減一字、作六字句異。</p>
</body>
</html>
