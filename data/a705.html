<html>
<head>
<title>惜餘歡</title>
<meta http-equiv="Content-Type" content="text/html; charset=utf-8">
</head>

<body>

<p>黃庭堅自度腔，因詞有〔少延歡洽〕句，取以為名。</p>
<p>雙調一百四字，前段十一句四仄韻，後段十一句五仄韻</p>
<div>黃庭堅</div>
<pre>四時美景。正年少賞心。頻啟東閣。芳酒載盈車。喜朋侶簪盍。
●○●●　●○●●○　○●○■　○●●○○　●○●○■
杯觶交飛。勸酬互獻。正酣飲、醉主公陳榻。
○●○○　●○●●　●○●　●●○○■
坐來爭奈。玉山未頹。興尋巫峽。
●○○○　●○●○　●○○■
歌闌旋燒絳蠟。況漏轉銅壺。煙斷香鴨。猶整醉中花。借纖手重插。
○○●○●■　●●●○○　○●○■　○●●○○　●○●○■
相將扶上。金鞍騕褭。碾春焙、願少延歡洽。
○○○●　○○●●　●○●　●●○○■
未須歸去。重尋豔歌。更留時霎。
●○○●　○○●○　●○○■</pre>
<p>此調只有此詞，無別首可校。前段第七句，坊本脫一〔互〕字，與調不合，今為增定。</p>
</body>
</html>
