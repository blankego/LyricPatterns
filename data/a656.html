<html>
<head>
<title>山亭宴</title>
<meta http-equiv="Content-Type" content="text/html; charset=utf-8">
</head>

<body>

<p>調見張先詞集，有美堂贈彥猷主人作，蓋自度曲也。</p>
<p>雙調一百二字，前後段各八句，五仄韻</p>
<div>張先</div>
<pre>宴亭永晝喧簫鼓。倚青空、畫欄紅柱。玉瑩紫微人。藹和氣、春融日煦。
●○●●○○■　●○○　●○○■　●●●○○　●○●　○○●■
故宮池館舊樓臺。約風月、今宵何處。湖水動鮮衣。競拾翠、湖邊路。
●○○●●○○　●○●　○○○■　○●●○○　●●●　○○■
落花蕩漾愁空樹。曉山靜、數聲杜宇。天意送芳菲。正黯淡、疏煙短雨。
●○●●●○■　●○●　●○●■　○●●○○　●●●　○○●■
新歡寧似舊歡長。此會散、幾時還聚。試為挹飛雲。問解寄、相思否。
○○○●●○○　●●●　●○○■　●●●○○　●●●　○○■</pre>
<p>此調只此一詞，無別首可校。《詞律》以前後段校注平仄者非。<br>
  <br>
  ▲張先詞，疏煙逗雨句，逗誤作短，應從子野詞改補 </p>
</body>
</html>
