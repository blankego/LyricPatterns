<html>
<head>
<title>喜團圓</title>
<meta http-equiv="Content-Type" content="text/html; charset=utf-8">
</head>

<body>

<p>調見《小山樂府》。《花草粹編》無名氏詞，有〔與個團圓〕句，更名《與團圓》。</p>
<p>雙調四十八字，前段五句兩平韻，後段六句兩平韻</p>
<div>晏幾道</div>
<pre>危樓靜鎖。窗中遠岫。門外垂楊。珠簾不禁春風度。解偷送餘香。
○○●●　○○●●　⊙●○□　○○●●○○●　●○●○□
眠思夢想。不如雙燕。得到蘭房。別來只是。憑高淚眼。感舊離腸。
⊙⊙◎◎　◎○⊙●　◎●○□　◎○●●　○○◎●　●●○□</pre>
<p>此與《梅苑》詞同，惟前段第四、五句，句讀不同耳，其餘字句同者，可平可仄，可以參校。《花草粹編》無名氏詞，前段第三、四句〔孜孜覷著，算前生、只結得眼因緣〕，句讀雖異，因詞俚不錄。</p>
<p>又一體　雙調四十八字，前後段各六句，兩平韻</p>
<div>《梅苑》無名氏</div>
<pre>輕攢碎玉。玲瓏竹外。脫去繁華。尤殢東君。最先點破。壓倒群花。
⊙⊙●●　○○●●　●●○□　○●⊙⊙　●○●●　●●○□
瘦影生香。黃昏月館。深淺溪沙。仙標淡濘。偏宜么鳳。肯帶棲鴉。
●●○○　○○●●　○●○□　○○●●　○○○●　●●○□</pre>
<p>此亦晏詞體，前段第四、五句，攤破句法，作四字三句異。《花草粹編》，前段第四、五、六句，作〔殢東君，先點破，壓群花〕，今從《梅苑》改定。</p>
</body>
</html>
