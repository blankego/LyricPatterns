<html>
<head>
<title>梅花曲</title>
<meta http-equiv="Content-Type" content="text/html; charset=utf-8">
</head>

<body>

<p>以王安石三詩度曲。</p>
<p>劉幾梅花曲三首</p>
<p>漢宮嬌額半塗黃，粉色淩寒透薄妝。好借月魂來映燭，恐隨春夢去飛揚。
  風亭把盞酬孤豔，雪徑回輿認暗香。不為調羹應結子，直須留此占年芳。
</p>
<div>劉幾</div>
<pre>漢宮中侍女。嬌額半塗黃。盈盈粉色淩時。寒玉體。先透薄妝。
●○○●●　○●●○□　○○●●○○　○●●　○●●□
好借月魂來。娉婷畫燭旁。惟恐隨。陽春好夢去。所思飛揚。
●●●○○　○○●●□　○●○　○○●●●　●●○□
宜向風亭把盞。酬孤豔。醉永夕何妨。雪徑蕊。真凝密。降回輿。認暗香。
○●○○●●　○○●　●●●○□　●●●　○○●　●○○　●●□
不為藉我作和羹。肯放結子花狂。向上林。留此占年芳。
●●●●●○○　●●●●○□　●●○　○●●○□</pre>
<p>又<br>
  結子非食鼎鼐嘗，偶先紅杏占年芳。從教臘雪埋藏得，卻怕春風漏洩香。<br>
  不御鉛華知國色，只裁雲縷想仙妝。少陵為爾牽詩興，可是無心賦海棠。</p>
<div>劉幾</div>
<pre>結子非貪。有香不俗。宜當鼎鼐嘗。偶先紅紫。度韻華、玉笛占年芳。
●●○○　●○●●　○○●●□　●○○●　●●○　●●●○□
眾花雜色滿上林。未能教。臘雪埋藏。卻怕春風漏洩。一一盡天香。
●○●●●●○　●○○　●●○□　●●○○●●　●●●○□
不須更御鉛黃。知國色稟自。天真殊常。只裁雲縷。奈芳滑。玉體想仙妝。
●○●●○□　○●●●●　○○○□　●○○●　●○●　●●●○□
少陵為爾東閣。美豔激詩腸。漢已陰未雨春光。無心賦海棠。
●○●●○●　●●●○□　○●○●●○○　○○●●□</pre>
<p>又<br>
  淺淺池塘短短牆，年年為爾惜流芳。向人自有無言意，傾國天教抵死香。<br>
  須嫋黃金危欲墮，帶團紅燭巧能妝。嬋娟一種如冰雪，依倚春風笑野棠。</p>
<p>劉幾<br>
    淺淺池塘。深深庭院。復出短短垣牆。年年為爾。若九真巡會。寶惜流芳。<br>
  ●●○○　○○○●　●●●●○□　○○●●　●●○○●　●●○□<br>
  向人自有。綿渺無言。深意深藏。傾國傾城。天教與。抵死芳香。<br>
  ●○●●　○●○○　○●○□　○●○○　○○●　●●○□<br>
  嫋須金色。輕危欲壓。綽約冠中央。帶團紅燭。蘭肌粉豔巧能妝。<br>
  ●○○●　○○●●　●●●○□　●○○●　○○●●●○□<br>
  嬋娟一種風流。如雪如冰衣霓裳。永日依倚。春風笑野棠。<br>
  ○○●●○○　○●○○●○□　●●○●　○○●●□<br>
</p>
</body>
</html>
