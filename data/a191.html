<html>
<head>
<title>惜春令</title>
<meta http-equiv="Content-Type" content="text/html; charset=utf-8">
</head>

<body>

<p>宋周密〔天基聖節樂次〕，有方響獨打正宮《惜春》。</p>
<p>雙調五十字，前後段各四句，三平韻</p>
<div>杜安世</div>
<pre>今日重陽秋意深。籬邊散、嫩菊開金。萬里霜天林葉墜。蕭索動離心。
○●○○○●□　○○●　●●○□　●●○○○●●　○●●○□
臂上茱萸新。似前歲、堪賞光陰。一盞香醪聊寄興。牛嶺會難尋。
●●○○□　●○●　○●○□　●●○○○●●　○●●○□</pre>
<p>調見《壽域詞》，只此二首，而下首字句亦同，所異者，前後段起句協仄韻耳。宋、元人無別首可校，其平仄當依之。</p>
<p>又一體　雙調五十字，前後段各四句，一協韻、兩平韻</p>
<div>杜安世</div>
<pre>春夢無憑猶懶起。銀燭盡、畫簾低垂。小庭楊柳黃金翠。桃臉兩三枝。
○●○○○●◆協○●●　●○○□　●○○●○○●　○●●○□
妝閣才梳洗。悶無緒、玉簫慵吹。紛紛飄絮人疏遠。空對日遲遲。
○●○○◆協●○●　●○○□　○○○●○○●　○●●○□</pre>
<p>此詞兩起句協仄韻，以下仍照前詞押平韻。<br>
  <br>
  ▲杜安世，今夕重陽一首，籬邊散、嫩菊開金句，開字作黃，應遵詞譜改 </p>
</body>
</html>
