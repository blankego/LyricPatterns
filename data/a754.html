<html>
<head>
<title>惜黃花慢</title>
<meta http-equiv="Content-Type" content="text/html; charset=utf-8">
</head>

<body>

<p>此調有仄韻、平韻兩體。仄韻者，見《逃禪詞》；平韻者，見《夢窗詞》，與《惜黃花》令詞不同。</p>
<p>雙調一百八字，前段十一句六仄韻，後段九句五仄韻</p>
<div>楊無咎</div>
<pre>霽空如水。襯落木墜紅。遙山堆翠。獨立閑階。數聲笛度風前。幾點雁橫雲際。
●○○■　●●●●○　○○○■　●●○○　●○●●○○　●●◎○○■
已涼天氣未寒時。問好處、一年誰記。笑聲裏。摘得半釵。金蕊來至。
●○⊙●●○○　●●●　◎○○■　●○■　●●●○　○●○■
橫斜為插烏紗。更揉碎、泛入金樽瓊蟻。滿酌霞觴。願教人壽百年。
○○●●○○　●⊙●　●●○○○■　●●○○　●○⊙●◎○
可奈此時情味。牛山何必獨沾衣。對佳節、惟應歡醉。看睡起。曉蝶也愁花悴。
●●●○○■　○○⊙●●○○　●⊙●　○○○■　○●■　●●●○○■</pre>
<p>此調押仄韻者，只有此詞及趙詞，故可平可仄，悉參趙詞。</p>
<p>又一體　雙調一百八字，前段十句七仄韻，後段九句六仄韻</p>
<div>趙以夫</div>
<pre>眾芳凋謝。堪愛處、老圃寒花幽野。照眼如畫。爛然滿地金錢。買斷金天無價。
●○○■　○●●　●●○○○■　●●○■　●○●●○○　●●○○○■
古香逸韻似高人。更野服黃冠瀟灑。向霜夜。冷笑暖春。桃李夭冶。
●○●●●○○　●●●○○○■　●○■　●●●○　○●○■
襟期問與誰同。記往昔、獨自徘徊籬下。採采盈把。此時一段風流。
○○●●○○　●●●　●●○○○■　●●○■　●○●●○○
賴得白衣陶寫。而今為米負初心。且細摘、輕浮三雅。沈醉也。夢落故園茅舍。
●●●○○■　○○●●●○○　●●●　○○○■　○●■　●●●○○■</pre>
<p>此與楊詞同，惟前後段第二句俱作九字一句，第三句俱押韻異。</p>
<p>又一體　雙調一百八字，前段十二句六平韻，後段十一句六平韻</p>
<div>吳文英</div>
<pre>送客吳皋。正試霜夜冷。楓落長橋。望天不盡。背城漸杳。離亭黯黯。恨水迢迢。
●●○□　●●○●●　⊙●○□　●○◎●　●○●●　⊙○●●　◎●○□
翠香零落紅衣老。暮愁鎖、殘柳眉梢。念瘦腰。沈郎舊日。曾繫蘭橈。
●○⊙●○○●　●○●　○●○□　●●□　●○●●　○●○□
仙人鳳咽瓊簫。悵斷魂送遠。九辨難招。醉鬟留盼。小窗剪燭。歌雲載恨。
○○●●○□　●●○●●　○●○□　●○○●　●○●●　○○●●
飛上銀霄。素秋不解隨塵去。敗紅趁、一葉寒濤。夢翠翹。怨鴻料過南譙。
⊙●○□　●○●●○○●　●○●　◎●○□　●●□　●○●●○□</pre>
<p>此調押平韻者，只有此詞及吳詞別首，故此詞可平可仄，悉參〔粉靨金裳〕詞。按，吳詞別首〔粉靨金裳〕詞，前段第三句〔舊日蕭娘〕，舊字仄聲；第四句〔翠微高處〕，高字平聲；第六句〔一年最好〕，一字仄聲；第七句〔偏是重陽〕，偏字平聲；第八句〔避春只怕春不遠〕，隻字仄聲；後段第三句〔深染蜂黃〕，深字平聲；第七句〔百感幽香〕，百字仄聲；第九句〔滿城但、風雨淒涼〕，風字平聲。譜內可平可仄據此，惟後段第八句〔不〕字以入作平，不注可仄。<br>
</p>
</body>
</html>
