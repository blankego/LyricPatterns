<html>
<head>
<title>暗香疏影</title>
<meta http-equiv="Content-Type" content="text/html; charset=utf-8">
</head>

<body>

<p>張肯自度曲，以《暗香》調前段，《疏影》調後段，合而為一。自注夾鐘宮。</p>
<p>雙調一百五字，前段九句五仄韻，後段九句四仄韻</p>
<div>張肯</div>
<pre>冰肌瑩潔。更暗香零亂。淡籠晴雪。清瘦輕盈。悄悄嫩寒猶自怯。
○○●■　●●○○●　●○○■　○●○○　●●●○○●■
一枕羅浮夢醒。閑縱步、風搖瓊玦。向記得、此際相逢。臨水半痕月。
●●○○●●　○●●　○○○■　●●●　●●○○　○●●○■
妖豔不同桃李。淩寒又不與、眾芳同歇。古驛人遙。東閣吟殘。忍與何郎輕別。
○●●○○●　○○●●●　●○○■　●●○○　○●○○　●●○○○■
粉痕輕點宮妝巧。怕葉底、青圓時節。問誰人、黃鶴樓頭。玉笛莫叫吹徹。
●○○●○○●　●●●　○○○■　●○○　○●○○　●●●○○■</pre>
<p>按，姜夔《暗香》、《疏影》二曲，入仙呂宮，此詞入夾鐘宮，雖同屬宮聲，而聲之高下清濁，畢竟不同，故不校注平仄。<br>
</p>
</body>
</html>
