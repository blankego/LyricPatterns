<html>
<head>
<title>壽樓春</title>
<meta http-equiv="Content-Type" content="text/html; charset=utf-8">
</head>

<body>

<p>調見《梅溪集》，蓋自度曲也。</p>
<p>雙調一百一字，前段十句六平韻，後段十一句六平韻</p>
<div>史達祖</div>
<pre>裁春衫尋芳。記金刀素手。同在晴窗。幾度因風殘絮。照花斜陽。
○○○○□　●○○●●　○●○□　●●○○○●　●○○□
誰念我、今無裳。自少年、消磨疏狂。但聽雨挑燈。攲床病酒。多夢睡時妝。
○●●　○○□　●●○　○○○□　●●●○○　○○●●　○●●○□
飛花去。良宵長。有絲闌舊曲。金譜新腔。最恨湘雲人散。楚蘭魂傷。
○○●　○○□　●○○●●　○●○□　●●○○○●　●○○□
身是客。愁為鄉。算玉簫、猶逢韋郎。近寒食人家。相思未忘蘋藻香。
○●●　○○□　●●○　○○○□　●○●○○　○○●○○●□</pre>
<p>此詞無他作可校。前後段多作拗句，皆連用平聲字，當是音律所關，填者審之。前段第六句，或刻作〔今無腸〕，今從梅溪本集。<br>
</p>
</body>
</html>
