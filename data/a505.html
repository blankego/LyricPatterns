<html>
<head>
<title>六么令</title>
<meta http-equiv="Content-Type" content="text/html; charset=utf-8">
</head>

<body>

<p>《碧雞漫志》：《六么》一名《綠腰》，一名《樂世》，一名《錄要》。或云，此曲折無過六字者，故曰《六么》。今《六么》行於世者，曰黃鐘羽，即俗呼般涉調；曰夾鐘羽，即俗呼中呂調；曰林鐘羽，即俗呼高平調；曰夷則羽，即俗呼仙呂調，皆羽調也。按，今《樂章集》，柳永九十四字詞，原注仙呂調，即《碧雞漫志》所雲羽調之一。</p>
<p>雙調九十四字，前後段各九句，五仄韻</p>
<div>柳永</div>
<pre>澹煙殘照。搖曳溪光碧。溪邊淺桃深杏。迤邐染春色。
◎○⊙●　⊙●⊙○■　⊙○◎⊙○●　⊙●◎○■
昨夜扁舟泊處。枕簟當灘磧。波聲漁笛。驚回好夢。夢裏欲歸怎歸得。
◎●○○●●　◎●○○■　⊙○○■　⊙○◎●　◎●◎○●○■
輾轉翻成無寐。因此傷行役。思念多媚多嬌。咫尺千里隔。
●●○○○●　⊙●○○■　⊙●⊙●○○　●●○◎■
都為深情密愛。不忍輕離拆。好天良夕。鴛幃寂靜。算得也應暗思憶。
⊙●○○●●　◎●○○■　◎○○■　⊙○◎●　◎●◎○●○■</pre>
<p>此調以此詞為正體，若賀詞之多押三韻，辛詞、陳詞之句讀或異，皆變體也。此詞前段第三句，或作平平仄仄平仄，或作仄平仄平平仄，或作平平平仄平仄，若賀詞之平平仄仄仄仄，此亦偶誤，不必從。又，換頭句，晏幾道詞〔遙想疏梅此際〕，此字仄聲，周邦彥詞〔華堂花豔對列〕，華堂二字平聲。豔字、對字俱仄聲，填者或宗一體，不可三體合而為一。按，周密詞，前段起句〔癡雲剪素〕，癡字平聲，剪字仄聲；晏幾道詞，第二句〔喚起懶妝束〕，喚字仄聲；第三句，〔晚來翠眉宮樣〕，晚字仄聲，又〔年年花落時候〕，花字平聲，落字仄聲；周詞，第六句〔寒鵲爭枝曉〕，寒字平聲；晏詞，第八句〔彩弦聲裏〕，彩字仄聲，聲字平聲；李琳詞，後段第三句〔翠袖折取嬌紅〕，翠詞、折字俱仄聲；晏詞，第五句〔莫道傷高恨遠〕，莫字仄聲。譜內可平可仄據此，餘參賀詞、陳詞。李琳詞，前段第五句〔依約天涯芳草〕，芳字平聲；辛棄疾詞，第七句〔故人欲接〕，欲字仄聲，查宋、元詞，並無同此者，故不注可平可仄。</p>
<p>又一體　雙調九十四字，前段九句六仄韻，後段九句七仄韻</p>
<div>賀鑄</div>
<pre>暮雲消散。簾捲畫堂曉。殘薰燼蠟隱映。綺席金壺倒。
●○○●　○●●○■　○○●●●●　●●○○■
塵送行鞭嫋嫋。醉指長安道。波平天杳。蘭舟欲上。回首離愁滿芳草。
○●○○●■　●●○○■　○○○■　○○●●　○●○○●○■
身外浮名擾擾。已負狂年少。無奈風月多情。此去應相笑。
○●○○●■　●●○○■　○●○●○○　●●○○■
心記歌聲縹緲。翻是相思調。明年春早。宛溪楊柳。依舊青青為誰好。
○●○○●■　○●○○■　○○○■　●○○●　○●○○●○■</pre>
<p>此與柳詞同，惟前後段第五句及換頭句俱押韻異。按，周密詞，前後段第五句〔白戰清冷未了，玉鑒新眉未雪〕，換頭句〔交映虛窗淨沼〕，正與此同。</p>
<p>又一體　雙調九十四字，前後段各九句，五仄韻</p>
<div>陳允平</div>
<pre>授衣時節。猶未定寒燠。長空雨收雲霽。湛碧秋容沐。
●○○●　○●●○■　○○●○○●　●●○○■　
還是鱸肥蟹美。橡粟村村熟。不堪追逐。龍山夢遠。惆悵田園自黃菊。
○●○○●●　●●○○■　●○○■　○○●●　○●○○●○■
醉中還念倦旅。觸景傷心目。羞破帽、把茱萸。更憶樽前玉。
●○○●●●　●●○○■　○●●　●○○　●●○○■
愁立梧桐影下。月轉回廊曲。歸期將卜。西風吹雁。懶寄斜封但相囑。
○●○○●●　●●○○■　○○○■　○○○●　●●○○●○■</pre>
<p>此亦與柳詞同，惟後段第三句六字折腰句法異。</p>
<p></p>
</body>
</html>
