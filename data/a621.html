<html>
<head>
<title>絳都春</title>
<meta http-equiv="Content-Type" content="text/html; charset=utf-8">
</head>

<body>

<p>蔣氏九宮譜注：黃鐘宮。此調有平韻、仄韻兩體，宋詞多填仄韻，其用平韻者，惟陳允平一詞。</p>
<p>雙調一百字，前段十句六仄韻，後段九句六仄韻</p>
<div>吳文英</div>
<pre>情黏舞線。悵駐馬灞橋。天寒人遠。旋剪露痕。移得春嬌栽瓊苑。
○○◎■　●◎◎◎⊙　○⊙○■　◎●◎⊙　⊙◎○⊙⊙○■
流鶯常語煙中怨。恨三月、飛花零亂。豔陽歸後。紅藏翠掩。小坊幽院。
⊙○⊙●○○■　●⊙●　⊙○○■　●○⊙●　⊙⊙◎◎　●○⊙■
誰見。新腔按徹。背燈暗、共倚寶屏蔥蒨。繡被夢輕。金屋妝深沈香換。
⊙■　○○●●　●○●　●●◎○○■　◎●◎○　⊙◎○○○⊙■
梅花重洗春風面。正溪上、參橫月轉。並禽飛上金沙。瑞香霧暖。
⊙○⊙●○○■　●⊙●　⊙○◎■　◎⊙⊙●○○　●○●■</pre>
<p>此調以此詞及蔣詞為正體，若趙詞之後段起句不押短韻，劉詞之前段起句不押韻，《梅苑》詞之換頭句押韻，張、京二詞之減字，皆變體也。此詞有吳詞別首及翁元龍、朱淑真詞可校。按，翁詞，前段第三句〔同醉深院〕，醉字仄聲；朱詞，第八句〔化工不管〕，不字仄聲；吳詞別首，結句〔鏡空不見〕，不字仄聲；翁詞，後段第四句〔霜被睡濃〕，霜字平聲；朱詞，第七句〔更莫待、笛聲吹老〕，笛字仄聲。譜內可平可仄據此，餘參所採仄韻詞。此調前後段第五句，例作拗體。如吳詞之別首〔玉勒爭馳都門道〕、〔飄滿人間閑嬉笑〕，又一首〔分得紅蘭滋吳苑〕、〔花底天寬春無限〕，又一首〔啼濕宮黃池塘雨〕、〔招得花奴來樽俎〕，又一首〔街馬沖塵東風細〕、〔爭擲金錢遊人醉〕，正與此詞同。若各家則有出入矣。譜內校對諸詞，不得不詳注可平可仄，填者能悉如吳詞，始格律謹嚴也。</p>
<p>又一體　雙調一百字，前段九句六仄韻，後段九句五仄韻</p>
<div>趙彥端</div>
<pre>平生相遇。算未有、笑語閩山佳處。舊日文章。如今風味渾如許。
○○○■　●●●　●●○○○■　●●○○　○○○●○○■
眼前都是蓬萊路。但莫道、有人曾住。異時天上。種種風流。待君如故。
●○○●○○■　●●●　●○○■　●○○●　●●○○　●○○■
此是君家舊物。看九萬清風。為君掀舉。舉上青雲。卻憶梅花如舊否。
●●○○●●　●●●○○　●○○■　●●○○　●●○○○●■
故人衰病今無緒。只種得、梅花盈圃。待君一過山家。共斟露醑。
●○○●○○■　●●●　○○○■　●○●●○○　●○●■</pre>
<p>此與吳詞同，惟前段第二、三句，作九字一句，換頭句不藏短韻，第二句作五字、四字兩句異。</p>
<p>又一體　雙調一百字，前後段各十句，六仄韻</p>
<div>蔣捷</div>
<pre>春愁怎畫。正鶯背帶綠。酴醾花謝。細雨院深。淡月廊斜重簾掛。
○○●■　●○●●●　○○○■　●●●○　●●○○○○■
歸時記約燒燈夜。早拆盡、鞦韆紅架。縱然歸近。風光又是。翠陰初夏。
○○●●○○■　●●●　○○○■　●○○●　○○●●　●○○■
婭奼。顰青泫白。恨玉佩罷舞。芳塵凝榭。幾擬倩人。付與蘭香秋羅帕。
●■　○○●●　●●●●●　○○○■　●●●○　●●○○○○■
知他墮策斜攏馬。在底處、垂楊樓下。無言暗擁嬌鬟。鳳釵溜也。
○○●●○○■　●●●　○○○■　○○●●○○　●○●■</pre>
<p>吳詞同，惟後段第三句五字，第四句四字異。按，翁元龍詞，〔怕離柱斷弦，驚破金雁〕，正與此同。</p>
<p>又一體　雙調一百字，前段十句五仄韻，後段九句六仄韻</p>
<div>劉鎮</div>
<pre>和風乍扇。又還是去年。清明重到。喜見燕子。巧說千般如人道。
○○●●　●○●●○　○○○■　●●●●　●●○○○○■
牆道陌上青梅小。是處有、閑花芳草。偶然思想。前歡醉賞。牡丹時候。
○○●●○○■　●●●　○○○■　●○○●　○○●●　●○○■
當此三春媚景。好連宵恣樂。情懷歌酒。縱有珠珍。難買紅顏長年少。
○●○○●●　●○○●●　○○○■　●●○○　○●○○○○■
從他烏兔茫茫走。更莫待、花殘鶯老。恁時歡笑。休把萬金換了。
○○○●○○■　●●●　○○○■　●○○■　○●●○●■</pre>
<p>此與蔣詞同，惟前段起句不用韻，換頭句不藏短韻，後結四字一句、六字一句，又多押一韻異。</p>
<p>又一體　雙調一百字，前段十句六仄韻，後段九句六仄韻</p>
<div>《梅苑》無名氏</div>
<pre>東君運巧。向枝頭點綴。瓊英雖小。全是一般。風味花中最輕妙。
○○●■　●○○●●　○○○■　○●●○　○●○○●○■
橫斜疏影當池沼。似弄粉、初臨鸞照。眾芳皆有。深紅淺白。豈能爭早。
○○○●○○■　●●●　○○○■　●○○●　○○●●　●○○■
莫厭金樽頻倒。把芳酒賞花。追陪歡笑。有願告天。願天多情休教老。
●●○○○■　●○●●○　○○○■　●●●○　●○○○○○■
奇花也願休殘了。免樂事、離多歡少。易老難敘衷腸。算天怎表。
○○●●○○■　●●●　○○○■　●●○●○○　●○●■</pre>
<p>此亦與蔣詞同，惟換頭句押韻，不藏短韻異。</p>
<p>又一體　雙調九十八字，前段十句六仄韻，後段九句六仄韻</p>
<div>張矩</div>
<pre>平山老柳。寄多少勝遊。春愁詩瘦。萬疊翠屏。一抹江煙渾如舊。
○○●■　●○●●○　○○○■　●●●○　●●○○○○■
晴空欄檻今何有。寂寞文章身後。喚回奇事。青油上客。放懷樽酒。
○○○●○○■　●●○○○■　●○○●　○○●●　●○○■
知否。全淮萬里。羽書靜、草綠長亭津堠。小隊出郊。花底賡酬閑時候。
○■　○○●●　●○●　●●○○○■　●●●○　○●○○○○■
和薰籌幕垂春晝。坐看蓉池波皺。主賓同會風雲。盛名可久。
○○○●○○■　●●○○○■　●○○●○○　●○●■</pre>
<p>此亦與吳詞同，惟前後段第七句俱六字，各減一字異。按，毛滂〔餘寒尚峭〕詞，與此正同，但後段第三、四句〔種雕菰向熟，碧桃猶小〕。句法與此又不同。</p>
<p>又一體　雙調九十八字，前後段各十句，六仄韻</p>
<div>京鏜</div>
<pre>升平似舊。正錦裏元夕。輕寒時候。十里輪蹄。萬戶簾帷香風透。
○○●■　●●●○●　○○○■　●●○○　●●○○○○■
火城燈市爭輝照。誰撒滿空星斗。玉簫聲裏。金蓮影下。月明如晝。
●○○●○○■　○●●○○■　●○○●　○○●●　●○○■
知否。良辰美景。豐歲樂國。從來稀有。坐上兩賢。白玉為山聯翩秀。
○■　○○●●　○●●●　○○○■　●●●○　●●○○○○■
笙歌一片圍紅袖。切莫遣、銅壺催漏。杯行且與邦人。共開笑口。
○○●●○○■　●●●　○○○■　○○●●○○　●○●■</pre>
<p>此亦與吳詞同，惟前段第七句減一字，後段第三句減一字、作四字兩句異。</p>
<p>又一體　雙調九十八字，前段十句四平韻一協韻，後段九句四平韻一協韻</p>
<div>陳允平</div>
<pre>鞦韆倦倚。正海棠半坼。不耐春寒。殢雨弄晴。飛梭庭院繡簾閑。
○○●●　●●○●●　●●○□　●●●○　○○○●●○□
梅妝欲試芳情懶。翠顰愁入眉彎。霧蟬香冷。霞綃淚搵。恨襲湘蘭。
○○●●○○◆協●○○●○□　●○○●　○○●●　●●○□
悄悄池臺步晚。任紅薰杏靨。碧沁苔痕。燕子未來。東風無語又黃昏。
●●○○●●　●○○●●　●●○□　●●●○　○○○●●○□
琴心不度春雲遠。斷腸難託啼鵑。夜深猶倚。垂楊二十四欄。
○○●●○○◆協●○○●○□　●○○●　○○●●●□</pre>
<p>此平韻體，創自陳允平，宋、元人無如此填者。此詞前後段第六句兩協韻，用本部三聲協，蓋因仄韻體於此二句，例必押韻也，填者宜依之。</p>
</body>
</html>
