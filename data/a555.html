<html>
<head>
<title>西子妝</title>
<meta http-equiv="Content-Type" content="text/html; charset=utf-8">
</head>

<body>

<p>張炎詞序：吳夢窗自製此曲。或加〔慢〕字。</p>
<p>雙調九十七字，前段十句五仄韻，後段九句六仄韻</p>
<div>吳文英</div>
<pre>流水麴塵。豔陽酷酒。畫舸遊情如霧。笑拈芳草不知名。乍淩波、斷橋西堍。
⊙●◎○　◎○●●　●●⊙○○■　◎○⊙●●○○　●○○　●○○■
垂楊漫舞。總不解、將春繫住。燕歸來。問彩繩纖手。如今何許。
○○●■　●◎●　○○◎■　●○○　●◎○○●　○○○■
歡盟誤。一箭流光。又趁寒食去。不堪衰鬢著飛花。傍綠陰、冷煙深樹。
○○■　●●○○　●●○◎■　◎○○●●○○　●◎○　●○○■
元都秀句。記前度、劉郎曾賦。最傷心。一片孤山細雨。
○○●■　◎○●　○○⊙■　●○○　◎●○○●■</pre>
<p>此調始自此詞，有張炎詞一首可校。按，張詞，前段起三句〔白浪搖天，青陰漲地，一片野懷幽意〕，白字、野字俱仄聲，搖字、青字俱平聲；第四句〔楊花點點是春心〕，楊字平聲，點字仄聲；第七句〔有誰識、朝來清氣〕，誰字、清字俱平聲；第九句〔甚流光輕擲〕，流字平聲；後段第三句〔隔塢閑門閉〕，門字平聲；第四句〔漁舟何似莫歸來〕，漁字平聲；第五句〔想桃源、路通人世〕，桃字平聲；第七句〔千年事、都消一醉〕，千字平聲，一字仄聲；結句〔愁落鵑聲萬里〕，愁字平聲。譜內可平可仄據此。<br>
</p>
</body>
</html>
