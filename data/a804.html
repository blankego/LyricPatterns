<html>
<head>
<title>六醜</title>
<meta http-equiv="Content-Type" content="text/html; charset=utf-8">
</head>

<body>

<p>調見《清真樂府》。</p>
<p>雙調一百四十字，前段十四句八仄韻，後段十三句九仄韻</p>
<div>周邦彥</div>
<pre>正單衣試酒。恨客裏、光陰虛擲。願春暫留。春歸如過翼。一去無跡。
●○○●●　●●●　○○○■　●○●⊙　○○○●■　●●○■
為問家何在。夜來風雨。葬楚宮傾國。釵鈿墮處遺香澤。
●●○○●　◎○⊙●　●◎○○■　○○●●○○■
亂點桃蹊。輕翻柳陌。多情更誰追惜。但蜂媒蝶使。時叩窗隔。
●●○○　○○◎■　○○●○○■　●○○●●　⊙●○■
東園岑寂。漸朦朧暗碧。靜繞珍叢底。成歎息。長條故惹行客。
○○⊙■　●○○●■　●●○○●　○●■　⊙○●●○■
似牽衣待話。別情無極。殘英小、強簪巾幘。
●○○◎●　●○○■　○○●　◎○○■
終不似、一朵釵頭顫嫋。向人欹側。漂流處、莫趁潮汐。
○●●　●●○○●●　●○○■　○○●　◎●○■
恐斷鴻、尚有相思字。何由見得。
●●⊙　●●○○●　⊙○●■</pre>
<p>此調以此詞為正體，方千里、楊澤民、陳允平俱有和詞，若吳詞、詹詞之句讀不同，皆變格也。按，陳詞，前段第七句〔飛蜂似雨〕，飛字平聲；楊詞，第八句〔又留連京國〕，留字平聲。譜內據之，餘參下二詞。此詞平仄異同處，遍校諸家，不過數位，可見古人聲律之嚴。</p>
<p>又一體　雙調一百四十字，前段十四句八仄韻，後段十三句九仄韻</p>
<div>吳文英</div>
<pre>漸新鵝映柳。茂苑鎖、東風初掣。館娃舊遊。羅襦香未滅。玉夜花節。
●○○●●　●●●　○○○■　●○●○　○○○●■　●●○■
記向留連處。看街臨晚。放小簾低揭。星河瀲灩春雲熱。笑靨敧梅。仙衣舞纈。
●●○○●　●○○●　●●○○■　○○●●○○■　●●○○　○○●■
澄澄素娥宮闕。醉西樓十二。銅漏催徹。
○○●○○■　●○○●●　○●○■
紅消翠歇。歎霜簪練髮。過眼年光。舊情盡別。泥深厭聽啼鴃。
○○●■　●○○●■　●●○○　●○●■　○○●●○■
恨愁霏潤沁。陌頭塵襪。青鸞杳、鈿車音絕。卻因甚、不把歡期。付與少年花月。
●○○●●　●○○■　○○●　●○○■　●○●　●●○○　●●●○○■
殘梅瘦、飛趁風雪。丙夜永、更說長安夢。燈花正結。
○○●　○●○■　●●●　●●○○●　○○●■</pre>
<p>此與周詞同，惟後段第三、四句，作四字兩句，第九句作七字，第十句作六字異。按，陳允平和詞，後段第九、十句〔驚回處、斷雨殘雲，倦倚畫欄杆側〕，正與此同。</p>
<p>又一體　雙調一百四十字，前段十四句八仄韻，後段十四句九仄韻</p>
<div>詹正</div>
<pre>似東風老大。那復有、當時風氣。有情不定。江山身是寄。浩蕩何世。
●○○●●　●●●　○○○■　●○●●　○○○●■　●●○■
但憶臨官道。暫來不住。便出門千里。癡心指望回風墜。扇底相逢。釵頭微綴。
●●○○●　●○●●　●●○○■　○○●●○○■　●●○○　○○○■
他家萬條千縷。解遮亭障驛。不隔江水。
○○●○○■　●○○●●　●●○■
瓜洲曾檥。等行人歲歲。日下長秋。城烏夜起。
○○○■　●○○●■　●●○○　○○●■
帳廬好在春睡。共飛歸湖上。草青無地。
●○●●○■　●○○○●　●○○■
愔愔雨、春心如膩。欲待化、豐樂樓前。帳飲青門都廢。
○○●　○○○■　●●●　○●○○　●●○○○■
何人念、流落無際。幾點摶作。雪綿松潤。為君裛淚。
○○●　○●○■　●●○●　●○○●　●○●■</pre>
<p>此與吳詞同，惟後段第十二句、第十三句，作四字三句異。</p>
</body>
</html>
