<html>
<head>
<title>醉垂鞭</title>
<meta http-equiv="Content-Type" content="text/html; charset=utf-8">
</head>

<body>

<p>詞見張先集。</p>
<p>雙調四十二字，前後段各五句，三平韻、兩仄韻</p>
<div>張先</div>
<pre>醉面灩金魚。吳娃唱。吳潮上。玉殿白麻書。待君歸後除。
◎●●○□　○○■　○○■　◎●●○□　◎○⊙●□
勾留風月好。平湖曉。翠峰孤。此景出關無。西州空畫圖。
⊙○○●■換○○■　●○□　●●●○□　○○○●□</pre>
<p>此詞凡三用韻，兩仄韻即間押于平韻之內，以平韻為主，亦花間體也。張詞三首並同。按，張詞別首，前段第一句〔雙蝶繡羅裙〕，雙字平聲；第四句〔朱粉不深勻〕，朱字平聲；第五句〔閑花淡淡春〕，閑字平聲，淡字仄聲；後段第一句〔細看諸處好〕，細字仄聲。譜內可平可仄據此。</p>
</body>
</html>
