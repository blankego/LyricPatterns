<html>
<head>
<title>解紅慢</title>
<meta http-equiv="Content-Type" content="text/html; charset=utf-8">
</head>

<body>

<p>調見《鳴鶴餘音》。</p>
<p>雙調一百六十字，前段十七句八仄韻、一協韻，後段十八句五仄韻、四協韻</p>
<div>《鳴鶴餘音》無名氏</div>
<pre>杖藜徐步。過小橋。逍遙遊南浦。韶華暗改。俄然又翠密紅疏。
●○○■　●●○　○○○○■　○○●●　○○●●●○◇協
東郊雨霽。何處綿蠻黃鸝語。見雲山掩映。煙溪外。斜陽暮。
○○●●　○●○○○○■　●○○●●　○○●　○○■
晚涼趁。竹風清。荷香度。這閑裏、光陰向誰訴。
●○●　●○○　○○■　●○●　○○●○■
塵寰百歲能幾許。似浮漚出沒。迷者難悟。歸去來。恐田園荒蕪。
○○●●○●■　●○○●●　○●○■　○●○　●○○○◇協
東籬畔。坦蕩笑傲琴書。青松影裏。茅簷下。保養殘軀。
○○●　●●●○○◇協○○●●　○○●　●●○◇協
一任世間。物態翻騰催今古。爭如我、懶散生涯。貧與素。
●●●○　●●○○○○■　○○●　●●○○　○●■
興時歌。困時眠。狂時舞。把萬事、紛紛總不顧。
●○○　●○○　○○■　●●●　○○●●■
從他人笑真愚魯。伴清風皓月。幽隱蓬壺。
○○○●○○■　●○○●●　○●○◇協</pre>
<p>此元詞也。用〔魚虞語麌遇〕本部三聲協，與中原音韻北曲不同。此調只有此詞，無別首可校。</p>
</body>
</html>
