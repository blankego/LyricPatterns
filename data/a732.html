<html>
<head>
<title>清風八詠樓</title>
<meta http-equiv="Content-Type" content="text/html; charset=utf-8">
</head>

<body>

<p>沈隱侯守東陽，建八詠樓，其地又有雙溪之勝，故曰〔明月雙溪水，清風八詠樓〕，調名取此。王行詞注林鐘商曲。《清風八詠樓》者，南宋詞林所制也。</p>
<p>又一體　雙調一百五字，前後段各十句，五仄韻</p>
<div>王行</div>
<pre>遠興引遊蹤。漫偏踏天涯。萋萋芳草。偏愛雙溪好。有隱侯舊蹤。層樓雲表。
●●●○○　●●●○○　○○○■　○●○○■　●●○●○　○○○■
碧崖丹嶂。看縹緲、憑欄吟嘯。偶佳遇、留搗元霜。歲星旋又周了。
●○○●　●●●　○○○■　●○●　○●○○　●○●●○■
歸期誰道無據。幾回首興懷。故林猿鳥。擬春空杳。與鴛儔鴻侶。共還池島。
○○○●○●　●○●○○　●○○■　●○○■　●○○○●　●○○■　
川途迢遞。縱南翔、仍訴幽抱。莫輕負、今日相看。但得翠樽同倒。
○○○●　●○○　○●○■　●○●　●●○○　●●●○○■</pre>
<p>此調只有此詞，無別首可校。<br>
</p>
</body>
</html>
