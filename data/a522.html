<html>
<head>
<title>玉京秋 </title>
<meta http-equiv="Content-Type" content="text/html; charset=utf-8">
</head>

<body>

<p>調見《蘋洲漁笛譜》。</p>
<p>雙調九十五字，前段十一句六仄韻，後段九句六仄韻</p>
<div>周密</div>
<pre>煙水闊。高林弄殘照。晚蜩淒切。畫角吹寒。碧砧度韻。銀床飄葉。
○●■　○○●○●　●○○■　●●○○　●○●●　○○○■
衣濕桐陰露冷。採涼花、時賦秋雪。歎輕別。一襟幽事。砌蛩能說。
○●○○●●　●○○　○●○■　○○■　●○○●　●○○■
客思吟商還怯。怨歌長、瓊壺暗缺。翠扇陰疏。紅衣香褪。翻成銷歇。
●●○○○■　●○○　○○●■　●●○○　○○○●　○○○■
玉骨西風。恨最恨、閑卻新涼時節。楚簫咽。誰倚西樓淡月。
●●○○　●●●　○●○○○■　●○■　○●○○●■</pre>
<p>此周密自度腔，無別首宋詞可校，其平仄當依之。《詞律》前段第四句，脫〔畫角吹寒〕四字，後段第三句〔翠扇陰疏〕，脫陰字，今從《詞緯》校正。</p>
</body>
</html>
