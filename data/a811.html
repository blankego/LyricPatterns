<html>
<head>
<title>穆護砂</title>
<meta http-equiv="Content-Type" content="text/html; charset=utf-8">
</head>
<body>

<p>唐人張祐，有五言絕句一首，題曰《穆護砂》，調名本此。蓋因舊曲名，另倚新聲也。</p>
<p>雙調一百六十九字，前段十五句七仄韻、一協韻，後段十四句六仄韻、兩協韻</p>
<div>宋褧</div>
<pre>底事蘭心苦。便淒然、泣下如雨。倚金台獨立。搵香無主。斷腸封家相妒。
●●○○■　●○○　●●○■　●○○●●　●○○●　●○○○○■
亂撲簌、驪珠愁有許。向午夜、銅盤傾注。
●●●　○○○●■　●●●　○○○■
便不是、紅冰綴頰。也濕透、仙人煙樹。
●●●　○○●●　●●●　○○○■
羅綺筵中。海棠花下。淫淫常怕鳳脂枯。比雒陽年少。江州司馬。多少定誰似。
○●○○　●○○●　○○○●●○◇協●●○○●　○○○●　○●●○■
照破別離心緒。學人生、有情酸楚。想洞房佳會。而今寥落。誰能暗收玉箸。
●●●○○■　●○○　●○○■　●●○○●　○○○●　○○●○●■
算只有、金釵曾巧補。輕拭了、粉痕如故。
●●●　○○○●■　○●●　●○○■
愁思減、舞腰纖細。清血盡、媚臉敷腴。
○●●　●○○●　○●●　●●○◇協
又恐嬌羞。絳紗籠卻。綠窗伴我撿詩書。更休教、鄰壁偷窺。幽蘭啼曉露。
●●○○　●○○●　●○●●●○◇協●○○　○●○○　○○○●■</pre>
<p>此調只有此詞，無別首可校。此詞語麌韻中，間入枯、腴、書三平韻，蓋用三者協也。</p>
</body>
</html>
