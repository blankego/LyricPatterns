<html>
<head>
<title>十二時慢</title>
<meta http-equiv="Content-Type" content="text/html; charset=utf-8">
</head>

<body>

<p>宋鼓吹四曲之一。《花草粹編》無〔慢〕字。此詞有仄韻、平韻兩體。</p>
<p>三段一百三十字，前段十一句五仄韻，中段八句三仄韻，後段八句四仄韻</p>
<div>柳永</div>
<pre>晚晴初。淡煙籠月。風透蟾光如洗。覺翠帳、涼生秋思。
●○○　●○○●　○●○○⊙■　●●●　○○⊙■
漸入微寒天氣。敗葉敲窗。西風滿院。睡不成還起。
●●○○⊙■　◎●○○　○○◎●　●●○○■
更漏咽、滴破憂心。萬感並生。都在離人愁耳。
⊙●●　◎●○○　●●◎○　○●⊙○○■
天怎知。當時一句。做得十分縈繫。夜永有時。分明枕上。覷著孜孜地。
○●○　○○◎●　●●●○○■　◎●●○　⊙○◎●　◎●○○■
燭暗時酒醒。元來又是夢裏。
●●○●●　⊙○◎●◎■
睡覺來。披衣獨坐。萬種無憀情意。怎得伊來。重諧連理。
●◎○　⊙○◎●　◎●○○○■　●●○○　⊙○○■
再整餘香被。祝告天發願。從今永無拋棄。
●●○○■　●◎○●●　○○●○○■</pre>
<p>此調押仄韻者，應以此詞為正體，葛詞句讀，多與之同，故平仄悉參之。若朱詞之少一段，恐系脫誤，不校注入譜，後段第五句，《花草粹編》作〔重諧雲雨〕，雨字不押韻。</p>
<p>又一體　雙調九十一字，前段十句四仄韻，後段六句三仄韻</p>
<div>朱雍</div>
<pre>粉痕輕。謝池泛玉。波暖琉璃初暖。睹靚芳、塵冥春浦。水曲漪漪遙岸。
●○○　●○●●　○●○○○■　●●○　○○○●　●●○○○■●
麝氣柔、雲容影淡。正日邊寒淺。閑院寂、幽管聲中。萬感並生。心事曾陪瓊宴。
●●○　○○●●　●●○○■　○●●　○●○○　●●●○　○●○○○■
春暗南枝依舊。但得當初繾綣。晝永亂英繽紛。解佩映人輕盈面。
○●○○○●　●●○○●■　●●●○○○　●●●○○○■
香暗酒醒處。年年共副良願。
○●●○●　○○●●○■</pre>
<p>此詞較柳詞少一段，前段第六句七字，與柳詞異。後段惟結處句法相似，餘俱不同，疑有脫誤，姑仍原本存之。</p>
<p>又一體　三段一百四十一字，前段十一句七仄韻，中段八句四仄韻，後段十句四仄韻</p>
<div>葛長庚</div>
<pre>素馨花。在枝無幾。秋入欄杆十二。那茉莉、如今已矣。只有蘭英菊蕊。
●○○　●○○■　○●○○●■　●●●　○○●■　●●○○●■
霜蟹年時。香橙天氣。總是悲秋意。
○●○○　○○○■　●●○○■
問宋玉、當日如何。對此淒涼。風月怎生存濟。
●●●　○●○○　●●○○　○●●○○■
還未知。幽人心事。望得眼穿心碎。青鳥不來。彩鸞何處。雲鎖三山翠。
○●○　○○○■　●●●○○■　○●●○　●○○●　○●○○■
是碧霄有路。要歸歸又無計。
●●○●●　●○○●○■
奈何他。水長天遠。身又何曾生翅。手撚芙蓉。耳聽鴻雁。怕有丹書至。
●○○　●○○●　○●○○○■●●○○　●○○●　●●○○■
縱人間富貴。一歲復一歲。此心終日繞香盤。在篆畦兒裏。
●○○●●　●●●●■●○○●●○○　●●○○■</pre>
<p>此詞與柳詞校，前段第二句、第七句，中段第二句，俱押韻；後段第五句不押韻，第八句減一字，下又添七字一句、王字一句異。</p>
<p>又一體　雙調一百二十五字，前段十四句十一平韻，後段十四句九平韻</p>
<div>《宋史‧樂志》無名氏</div>
<pre>聖明代。海縣澄清。惠化洽寰瀛。時康歲足。治定武成。遐邇賀升平。
●○●　●●○□　●●●○□　○○●●　●●●□　○●●○□
嘉壇上、昭事神靈。薦明誠。報本禪雲亭。俎豆列犧牲。
○○●　○●○□　●○□　●●●○□　●●●○□
宸心蠲潔。明德薦惟馨。紀鴻名。千載播天聲。
○○○●　○●●○□　●○□　○●●○□
燔柴畢。雲馭回仙仗。慶鑾輅還京。八神扈蹕。四隩來庭。嘉氣覆重城。
○○●　○●○○●　●○●○□　●○●●　●●○□　○●●○□
殊常禮、曠古難行。遇文明。仁恩蘇品彙。沛澤被簪纓。
○○●　●●○□　●○□　○○○●●　●●●○□
祥符錫祚。武庫永銷兵。育群生。景運保千齡。
○○●●　●●●○□　●○□　●●●○□</pre>
<p>此詞兩段全用平韻，與前三體異，而前後句法相同，於體最為完整，惜無別首可校。</p>
</body>
</html>
