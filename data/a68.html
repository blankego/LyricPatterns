<html>
<head>
<title>思帝鄉</title>
<meta http-equiv="Content-Type" content="text/html; charset=utf-8">
</head>
<body>

<p>唐教坊曲名。</p>
<p>單調三十六字，七句五平韻</p>
<div>溫庭筠</div>
<pre>花花。滿枝紅似霞。羅袖畫屏腸斷。卓金車。
○□　●○○●□　⊙●●○○●　●○□
回面共人閑語。戰篦金鳳斜。惟有阮郎春盡、不還家。
⊙●◎○⊙●　◎○⊙●□　⊙●●○○●　●○□</pre>
<p>此調創自溫詞，若韋作則本此減字者。《詞律》列韋詞在前，此詞在後，失其源流矣。按，孫光憲詞正與此同，惟第三句〔永日水塘簾下〕，永字仄聲；第五句〔六幅羅裙窣地〕，六字、窣字仄聲，羅字平聲；第六句〔微行曳碧波〕，微字平聲，曳字仄聲；第七句〔看盡滿池疏雨〕，看字仄聲。譜內可平可仄據此。</p>
<p>又一體　單調三十四字，七句五平韻</p>
<div>韋莊</div>
<pre>春日遊。杏花吹滿頭。陌上誰家年少。足風流。
○●□　●○○●□　●●○○○●　●○□
妾擬將身嫁與。一生休。縱被無情棄、不能羞。
●●○○●●　●○□　●●○○●　●○□</pre>
<p>此詞起句比溫詞多一字，第六句比溫詞少二字，第七句比溫詞少一字，餘俱同。此所謂本溫詞減字也。</p>
<p>又一體　單調三十三字，八句四平韻</p>
<div>韋莊</div>
<pre>雲髻墜。鳳釵垂。髻墜釵垂無力。枕函敧。
○●●　●○□　●●○○○●　●○□
翡翠屏深月落。漏依依。說盡人間天上。兩心知。
●●○○●●　●○□　●●○○○●　●○□</pre>
<p>此詞較前詞第二句又減二字，惟第七句六字，仍照溫詞填。<br>
</p>
</body>
</html>
