<html>
<head>
<title>憑欄人</title>
<meta http-equiv="Content-Type" content="text/html; charset=utf-8">
</head>

<body>

<p>《太平樂府》注越調。按，《唐書‧禮樂志》。越調，即黃鐘之商聲也。</p>
<p>單調二十四字，四句四平韻</p>
<div>邵亨貞</div>
<pre>誰寫江南一段秋。妝點錢塘蘇小樓。樓中多少愁。楚山無盡頭。
⊙●○○◎●□　○●○○○●□　○○⊙●□　●○○●□</pre>
<p>此亦元人小令，可平可仄。參《下倪詞》。</p>
<p>又一體　單調二十五字，五句三平韻、一協韻</p>
<div>倪瓚</div>
<pre>客有吳郎吹洞簫。明月沉江春霧曉。湘靈不可招。水雲中。環佩搖。
●●○○○●□　○●○○○●◆協○○●●□　●○○　○●□</pre>
<p>此詞第二句用仄韻，結作三字兩句，與邵詞小異。按，元人小令，俱協北音，所謂中原音韻也，與古韻三聲協者微不同，蓋三聲協只平上去三聲，若中原音韻，則入聲作平，無所不協也。</p>
</body>
</html>
