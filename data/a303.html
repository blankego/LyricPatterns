<html>
<head>
<title>冉冉雲</title>
<meta http-equiv="Content-Type" content="text/html; charset=utf-8">
</head>

<body>

<p>韓淲詞，有〔倚遍欄杆弄花雨〕句，更名《弄花雨》。</p>
<p>雙調五十九字，前後段各四句，四仄韻</p>
<div>盧炳</div>
<pre>雨洗千紅又春曉。留牡丹、倚欄初綻。
●●○○●○■　⊙◎○　●○○■
嬌婭奼、偏賦精神君看。算費盡、工夫點染。
○●●　⊙●○○○■　●●●　○○●■
帶露天香最清遠。太真妃、曉妝體段。
●◎○⊙◎○■　●○○　●○◎■
拼對花、滿把流霞頻勸。怕逐東風零亂。
○●⊙　●●○○○■　◎●○○⊙■</pre>
<p>宋詞惟韓淲一首可校，故平仄悉參之。</p>
<p>又一體　雙調五十九字，前段四句三仄韻，後段四句四仄韻</p>
<div>韓淲</div>
<pre>倚遍欄杆弄花雨。捲朱簾、草迷芳樹。
●●○○●○■　●○○　●○○■
山崦裏、幾許雲煙來往。畫不就、人家院宇。
○●●　●●○○○●　●●●　○○●■
社寒樑燕呢喃舞。小桃紅、海棠初吐。
●○○●○○■　●○○　●○○■
誰通道、午枕醒時情緒。閑整春衫自語。
○●●　●●○○○■　○●○○●■</pre>
<p>此與盧詞同，惟前段第三句不用韻異。或云，往字改去字即韻，然《澗泉集》原本如此，仍之。</p>
</body>
</html>
