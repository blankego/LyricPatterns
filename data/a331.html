<html>
<head>
<title>明月逐人來</title>
<meta http-equiv="Content-Type" content="text/html; charset=utf-8">
</head>

<body>

<p>按，《能改齋漫錄》云：李持正自撰譜，蓋因詞有〔皓月隨人近遠〕句，故名。</p>
<p>雙調六十二字，前段六句五仄韻，後段六句四仄韻</p>
<div>李持正</div>
<pre>星河明澹。春來深淺。紅蓮正、滿城開遍。
○○○■　○○○■　○○●　●○○■
禁街行樂。暗塵香拂面。皓月隨人近遠。
●○⊙●　◎⊙○◎■　●●○○●■
天半鼇山。光動鳳樓西觀。東風靜、珠簾不捲。
○●○○　⊙●◎○⊙■　○○●　○○●■
玉輦待歸。雲外聞弦管。認得宮花影轉。
●◎●⊙　○●○○■　●●○○◎■</pre>
<p>此調自此詞外，只有張元幹詞可校。張詞，前段第四、五句〔軟紅影裏，誰會王孫意〕，影字仄聲，誰字平聲，會字仄聲，孫字平聲；後段第二句〔五夜春風鼓吹〕，五字仄聲，春字平聲，鼓字仄聲；第四句〔鳳幃未暖〕，幃字平聲，暖字仄聲；結句〔更問陰晴天氣〕，天字平聲。譜內可平可仄據此。譜內可平可仄據此。<br>
</p>
</body>
</html>
