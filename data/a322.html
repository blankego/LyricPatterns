<html>
<head>
<title>玉堂春</title>
<meta http-equiv="Content-Type" content="text/html; charset=utf-8">
</head>

<body>

<p>調見《珠玉集》。</p>
<p>雙調六十一字，前段七句兩仄韻、兩平韻，後段五句兩平韻</p>
<div>晏殊</div>
<pre>鬥城池館。二月春風煙暖。繡戶珠簾。日影初長。
●○○■　◎●⊙○○■　●●○○　●●○□
玉轡金鞍。繚繞沙堤路。幾處行人映綠楊。
●●○○　●●○○●　●●○○●●□
小檻朱欄回倚。千花濃露香。脆管清弦。欲奏新翻曲。依約林間坐夕陽。
●●⊙○○●　○○○●□　●●○○　●●○○●　⊙●○○●●□</pre>
<p>按，《珠玉詞》晏詞三首，前段第一、二句，俱押仄韻，當是定格，填者遵之。晏詞別首，前段第二句〔御柳暗遮空苑〕，暗字仄聲；後段第二句〔新英遍舊叢〕，遍字仄聲；結句〔觸處楊花滿袖風〕，獨字仄聲；又一首，前段第二句〔殘雪尚濛煙草〕，殘字平聲；後段第一句〔憶得往年同伴〕，往字仄聲。譜內可平可仄據此。<br>
</p>
</body>
</html>
