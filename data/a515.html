<html>
<head>
<title>塞孤</title>
<meta http-equiv="Content-Type" content="text/html; charset=utf-8">
</head>

<body>

<p>調見《樂章集》，原注般涉調，本名《塞孤》，《詞律》編入《塞姑》詞後者誤。</p>
<p>雙調九十五字，前段十句六仄韻，後段九句六仄韻</p>
<div>柳永</div>
<pre>一聲雞。又報殘更歇。秣馬巾車催發。草草主人燈下別。山路險。新霜滑。
●○○　●●○○■　●●○○○■　●●◎○○●■　○●●　○○■
瑤珂響、起棲烏。金燈冷、敲殘月。漸西風緊。襟袖淒裂。
○○●　●○○　○●●　○○■　●○○●　○●○■
遙指白玉京。望斷黃金闕。遠道何時行徹。算得佳人凝恨切。
○●●●○　●●○○■　●●○○○■　◎●○○○●■
應念念。歸時節。相見了、執柔荑。幽會處、偎香雪。免鴛衾、兩恁虛設。
○●●　○○■　○●●　●○○　○●●　○○■　●○○　●●○■</pre>
<p>此調只有柳詞及朱詞，故此詞平仄，參下朱詞。按，前後段第五、六句，例作三字兩句，第七、八句，例作六字折腰兩句，填者辨之。</p>
<p>又一體　雙調九十三字，前段九句六仄韻，後段八句六仄韻</p>
<div>朱雍</div>
<pre>雪江明。練靜波聲歇。玉浦梅英初發。隱隱瑤林堪乍別。瓊路冷。雲階滑。
●○○　●●○○■　●●○○○■　●●○○○●■　○●●　○○■
寒枝晚、已黃昏。鋪碎影、留新月。向亭皋、一任風冽。
○○●　●○○　○●●　○○■　●○○　●●○■
歌起郢曲時。目斷秦城闕。遠道冰車清澈。追念酥妝凝望切。淡佇迎佳節。
○●●●○　●●○○■　●●○○○■　○●○○○●■　●●○○■
應暗想、日邊人。聊寄與、同歡悅。勸清樽、忍負盟設。
○●●　●○○　○●●　○○■　●○○　●●○■</pre>
<p>此和柳永詞韻，校柳詞，前段結句少一字，後段第五、六句亦少一字，作五字一句異。<br>
</p>
</body>
</html>
