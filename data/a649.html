<html>
<head>
<title>翠樓吟</title>
<meta http-equiv="Content-Type" content="text/html; charset=utf-8">
</head>

<body>

<p>姜夔自度夾鐘商曲。</p>
<p>雙調一百一字，前段十一句六仄韻，後段十二句七仄韻</p>
<div>姜夔</div>
<pre>月冷龍沙。塵清虎落。今年漢酺初賜。新翻胡部曲。聽氈幕元戎歌吹。
●●○○　○○●●　○○●○○■　○○○●●　●○●○○○■
層樓高峙。看檻曲縈紅。簷牙飛翠。人姝麗。粉香吹下。夜寒風細。
○○○■　●●●○○　○○○■　○○■　●○○●　●○○■
此地。宜有神仙。擁素雲黃鶴。與君遊戲。玉梯凝望久。歎芳草萋萋千里。
●■　○●○○　●●○○●　●○○■　●○○●●　●○●○○○■
天涯情味。仗酒祓清愁。花消英氣。西山外。晚來還捲。一簾秋霽。
○○○■　●●●○○　○○○■　○○■　●○○●　●○○■</pre>
<p>此調只此一詞，無他作可校。<br>
</p>
</body>
</html>
