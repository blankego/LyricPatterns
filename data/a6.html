<html>
<head>
<title>梧桐影</title>
<meta http-equiv="Content-Type" content="text/html; charset=utf-8">
</head>

<body>

<p>宋周紫芝《竹坡詩話》云：大梁景德寺，峨嵋院道者，戒律甚嚴，不下席者二十年。一日，有布衣青裘，昂然一偉人，來與語良久，期以明年是日，復相見於此，願少見待。明年是日，日方午，道者沐浴端坐而逝。至暮，偉人果來，問道者，曰亡矣。偉人歎息良久，忽不見。明日書數語於堂側壁間絕高處。宣和間，余遊京師，猶及見之。按，《庚溪詩話》亦載此事，與此小異。後人因詞中有〔明月斜〕句，更名《明月斜》。</p>
<p>單調二十字，四句兩仄韻</p>
<div>呂岩</div>
<pre>明月斜。秋風冷。今夜故人來不來。教人立盡梧桐影。
○●○　○○■　○●●○○●○　○○●●○○■</pre>
<p>按，《竹坡詩話》作：〔落日斜，西風冷，幽人今夜來不來，教人立盡梧桐影。〕與此小異。今照《庚溪詩話》校定。</p>
</body>
</html>
