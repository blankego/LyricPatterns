<html>
<head>
<title>怨回紇</title>
<meta http-equiv="Content-Type" content="text/html; charset=utf-8">
</head>

<body>

<p>此調本五言律詩，見《樽前集》。皇甫詞第一首云：〔白首南朝女，悉聽異域歌。收兵頡利國，飲馬胡盧河。〕結二句云：〔雕窠城上宿，吹笛淚滂沱。〕蓋戍婦之怨詞也。</p>
<p>雙調四十字，前後段各四句兩平韻</p>
<div>皇甫松</div>
<pre>祖席駐征棹。開帆候信潮。隔筵桃葉泣。吹管杏花飄。
●●◎○●　○○●●□　◎○⊙●●　⊙●◎○□
船去鷗飛閣。人歸塵上橋。別離惆悵淚。江路濕紅蕉。
○●○○●　○○⊙●□　◎○○●●　○●●○□</pre>
<p>按，皇甫詞別首，後段第二句〔穹廬歲月多〕，歲字可仄。譜內據之。餘詳見調注。</p>
<p>又一體　單調四十字，六句四平韻</p>
<div>《樂府詩集》無名氏</div>
<pre>曾聞瀚海使難通。幽閨少婦罷裁縫。緬想邊庭征戰苦。
○○●●●○□　○○●●●○□　●●○○○●●
誰能對鏡冶愁容。久戍人將老。須臾變作白頭翁。
○○●●●○□　●●○○●　○○●●●○□</pre>
<p>此見《樂府詩集》，名《回紇》。《樂苑》注：商調曲也。與皇甫松詞，句讀不同。元郭茂倩編入近代曲辭，故亦採入以備一體。</p>
</body>
</html>
