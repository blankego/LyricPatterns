<html>
<head>
<title>迷仙引</title>
<meta http-equiv="Content-Type" content="text/html; charset=utf-8">
</head>

<body>

<p>《樂章集》注：雙調。</p>
<p>雙調八十三字，前段十句四仄韻，後段七句五仄韻</p>
<div>柳永</div>
<pre>才過笄年。初綰雲鬟。便學歌舞。席上樽前。王孫隨分相許。
○●○○　○●○○　●●○■　●●○○　○○○●○■
算等閒、酬一笑。便千金慵覷。常只恐蕣華。容易偷換。光陰虛度。
●●○　○●●　●○○○■　○●●●○　○●○●　○○○■
已受君恩顧。好與花為主。萬里丹霄。何妨攜手同歸去。
●●○○■　●●○○■　●●○○　○○○●○○■
永棄卻、煙花伴侶。免教人見妾。朝雲暮雨。
●●●　○○●■　●○○●●　○○●■</pre>
<p>此見《樂章集》，無別詞可校。</p>
<p>又一體　雙調一百二十二字，前段十六句九仄韻，後段十句八仄韻</p>
<div>《古今詞話》無名氏</div>
<pre>春陰霽。岸柳參差。嫋金絲細。畫閣晝眠鶯喚起。煙光媚。
○○■　●●○○　●○○■　●●●○○●■　○○■
燕燕雙高。引愁人如醉。慵緩步。眉斂金鋪倚。佳景易失。懊惱韶光改。花空委。
●●○○　●○○○■　○●●　○●○○■　○●●●　●●○○●　○○■
忍厭厭地。施朱粉。臨鸞鏡。膩香銷減摧桃李。
●○○■　○○●　○○●　●○○●○○■
獨自個凝睇。暮雲暗。遙山翠。天色無情。四遠低垂淡如水。
●●●○■　●○●　○○■　○●○○　●●○○●○■
離恨託、征雁寄。旋嬌波、暗落相思淚。妝如洗。
○●●　○●■　●○○　●●○○■　○○■
向高樓、日日春風裏。悔憑欄、芳草人千里。
●○○　●●○○■　●○○　○●○○■</pre>
<p>此詞見宋楊湜《古今詞話》，與柳永詞不同，亦無別詞可校。<br>
  <br>
  ▲柳永詞，免教人得見句，得見二字誤作見妾，應從宋本改正 </p>
</body>
</html>
