<html>
<head>
<title>折丹桂</title>
<meta http-equiv="Content-Type" content="text/html; charset=utf-8">
</head>

<body>
<p align="center"><b>■</b></p>
<p>調見《相山詞》，送人應舉之作，取詞中〔仙籍桂香浮〕句意為名，與《步蟾宮》別名《折丹桂》者不同。</p>
<p>雙調五十字，前後段各四句，三仄韻</p>
<div>王之道</div>
<pre>風漪欲皺春江碧。我寄江城北。子今東去赴春官。挽不住、摶風翼。
○○●●○○■　●●○○■　◎○⊙●●○○　●●●　○○■
修程好近天池息。何處堪留客。預知仙籍桂香浮。語祝史、休占墨。
⊙○◎●○○■　⊙●○○■　◎○○●●○○　●●●　○○■</pre>
<p>此調以此為正體，有程大昌詞可校，若王詞別首，後段第二句〔算不是西風客〕，多一襯字，乃變體也，注明不錄。程詞，前段第三句〔雙親帶笑酌天杯〕，雙字平聲，帶字仄聲；王詞別首，換頭句〔晚來江上西風急〕，晚字仄聲，江字平聲；程詞，第二句〔桂是蟾宮種〕，桂字仄聲；第三句〔詩書沈處便生枝〕，詩字平聲。譜內可平可仄據此。</p>
</body>
</html>
