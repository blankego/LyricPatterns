<html>
<head>
<title>飛雪滿群山</title>
<meta http-equiv="Content-Type" content="text/html; charset=utf-8">
</head>

<body>

<p>調見《友古詞》。因詞有〔長記得、扁舟尋舊約〕句，更名《扁舟尋舊約》。張矩詞，名《飛雪滿堆山》。</p>
<p>雙調一百七字，前段十一句四平韻，後段十句四平韻</p>
<div>蔡伸</div>
<pre>冰結金壺。寒生羅幕。夜闌霜月侵門。翠筠敲韻。疏梅弄影。數聲雁過南雲。
⊙●○○　○○○●　●○⊙●○□　◎○⊙●　○○◎●　●⊙◎●○□
酒醒敧粲枕。愴猶有、殘妝淚痕。繡衾孤擁。餘香未減。猶是那時熏。
●○○◎●　●⊙●　○○●□　●○○●　○⊙◎◎　○●●○□
長記得、扁舟尋舊約。聽小窗風雨。燈火昏昏。
○●●　○○○●●　●●○○●　⊙●○□
錦茵才展。瓊簽報曙。寶釵又是輕分。
◎○⊙●　○○◎●　●○●●○□
黯然攜手處。倚朱箔、愁凝黛顰。夢回雲散。山遙水遠空斷魂。
●○○◎●　◎○●　○○●□　◎○⊙●　○○●●○●□</pre>
<p>此調自此詞外，只有張詞可校。後段結句，例作拗句，張詞亦然，填者辨之。</p>
<p>又一體　雙調一百六字，前段十一句四平韻，後段十句四平韻</p>
<div>張矩</div>
<pre>愛日烘晴。梅梢春動。曉窗客夢方還。江天萬里。高低煙樹。四望猶擁螺鬟。
●●○○　○○○●　●○●●○□　○○●●　○○○●　●●○●○□
是誰邀滕六。釀薄暮、同雲沍寒。卻原來是。鈴閣雲蒸。俄忽老青山。
●○○○●　●●●　○○●□　●○○●　○●○○　○●●○□
都盡道、來年須更好。無緣農事。雨澀風慳。
○●●　○○○●●　○○○●　●●○□
鵝池夜半。銜枚飛渡。看樽俎折沖間。
○○●●　○○○●　●○●●○□
盡青油談笑。瓊花露、杯深量寬。功名做了。雲台寫作圖畫看。
●○○○●　○○●　○○●□　○○●●　○○●●○●□</pre>
<p>此與蔡詞同，惟後段第二句減一字異。前後段第七句，俱作上一下四句法，與蔡詞亦不同。<br>
  <br>
  ▲張矩詞，盡清遊談笑句，清遊誤作青油，應從秦氏校本更正 </p>
</body>
</html>
