<html>
<head>
<title>夜飛鵲慢</title>
<meta http-equiv="Content-Type" content="text/html; charset=utf-8">
</head>

<body>

<p>調見《片玉詞》，一名《夜飛鵲》。</p>
<p>雙調一百六字，前段十句五平韻，後段十句四平韻</p>
<div>周邦彥</div>
<pre>河橋送人處。涼夜何其。斜月遠墮餘輝。銅盤燭淚已流盡。霏霏涼露沾衣。
○○●○●　⊙●○□　○◎●●○□　⊙○◎●◎⊙●　⊙○⊙●○□
相將散離會。探風前津鼓。樹杪參旗。華驄會意。縱揚鞭、亦自行遲。
○○●○●　●○○⊙●　◎●○□　○○◎●　●○○　◎●○□
迢遞路回清埜。人語漸無聞。空帶愁歸。何意重經前地。遺鈿不見。斜逕多迷。
○●●○○●　○●●○○　⊙●○□　⊙●○○⊙●　⊙○●●　○●○□
兔葵燕麥。向殘陽、影與人齊。但徘徊班草、欷歔酹酒。極望天西。
◎○◎●　●○○　◎●○□　●○○○●　○○●●　◎●○□</pre>
<p>此調以此詞為正體，盧祖皋、吳文英、陳允平、張炎詞，俱如此填。若趙詞之句讀小異，乃變格也。按，張詞，前段第三句〔都緣水國秋清〕，緣字平聲；吳詞，第四句〔天街曾醉美人畔〕，曾字平聲，張詞，〔綠房一夜迎向曉〕，綠字、向字俱仄聲，迎字平聲；盧詞，第五句〔最憐香靄霏霏〕，最字仄聲，陳詞，〔砧聲幾處寒衣〕，幾字仄聲；張詞，結句〔料相逢、依舊光陰〕，依字平聲；盧詞，後段第四句〔一自秋娘迢遞〕，一字仄聲；張詞，第五句〔頡頏萬里〕，頡字仄聲；盧詞，第七句〔新來院落〕，新字平聲；第八句〔雁難尋、簾幕長垂〕，簾字平聲；結句〔應也顰眉〕，應字平聲。譜內可平可仄據此，餘參趙詞。趙詞，前段第四句〔峨眉乞得天孫巧〕，不作拗體，與調不協，譜內不與參校。又，吳詞，前段結句〔寄橫竹、吹裂哀雲〕；陳詞，後段第八句〔漸落霞孤鶩飛齊〕，竹字、落字俱以入作平，亦不注可仄。</p>
<p>又一體　雙調一百六字，前段十句五平韻，後段十一句四平韻</p>
<div>趙以夫</div>
<pre>凝雲拂斜月。萬籟聲沈。涼露暗墜桐陰。蛾眉乞得天孫巧。愔愔樓上穿針。
○○●○●　●●○□　○●●●○□　○○●●○○●　○○○●○□
佳期鵲橋誤。到年時此夕。歡淺愁深。人間兒女。說風流、直至如今。
○○●○●　●○○●●　○●○□　○○○●　●○○　●●○□
河漢幾曾風浪。因景物牽情。自是人心。長記秋庭往事。鈿花剪翠。釵股份金。
○●●○○●　○●●○○　●●○□　○●○○●●　○○●●　○●○□
道人無著。正蕭然、竹枕疏衾。夢回時。天淡星稀。閑弄一曲瑤琴。
●○○●　●○○　●●○□　●○○　○●○○　○●●●○□</pre>
<p>此與周詞同，惟後結作三字一句、四字一句、六字一句異。</p>
</body>
</html>
