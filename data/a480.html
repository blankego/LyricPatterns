<html>
<head>
<title>遙天奉翠華引</title>
<meta http-equiv="Content-Type" content="text/html; charset=utf-8">
</head>

<body>

<p>調見《嬾窟詞》。</p>
<p>雙調九十字，前後段各八句，五平韻</p>
<div>侯寘</div>
<pre>雪消樓外山。正秦淮、翠溢回瀾。香梢豆蔻。紅輕猶怕春寒。
●○○●□　●○○　●●○□　○○●●　○○○●○□
曉光浮畫戟。捲繡簾、風暖玉鉤閑。紫府仙人。花圍羽帔星冠。
●○○●●　●●○　○●●○□　●●○○　○○●●○□
蓬萊閬苑。意倦遊、常戲世間。佩麟舊都。江左襦褲聲歡。
○○●●　●●○　○●●□　●○●○　○●○●○□
只恐催歸覲。宴清都、休訴酒杯寬。明歲應看。盛鈞容、舞袖歌鬟。
●●○○●　●○○　○●●○□　○●○□　●○○　●●○□</pre>
<p>《詞律》論此詞，後段結句宜作六字，最是，蓋與前段校，當作六字，況第六句，既作上三下五句法，不應第八句又作上三下四句法也，惜無善本，及別首宋詞可校，仍之。<br>
</p>
</body>
</html>
