<html>
<head>
<title>錦帳春</title>
<meta http-equiv="Content-Type" content="text/html; charset=utf-8">
</head>

<body>

<p>調見《稼軒集》，因詞有〔春色難留〕及〔重簾不捲，翠屏天遠〕句，故名。</p>
<p>雙調六十字，前段七句四仄韻，後段七句五仄韻</p>
<div>辛棄疾</div>
<pre>春色難留。酒杯常淺。把舊恨新愁相間。
⊙●○○　◎○⊙■　●◎●○○⊙■
五更風。千里夢。看飛紅幾片。這般庭院。
●○○　○●●　●⊙○◎■　◎○○■
幾許風流。幾般嬌懶。問相見何如不見。
●●○○　●○○■　●⊙●⊙○◎■
燕飛忙。鶯語亂。恨重簾不捲。翠屏天遠。
●○○　○●■　●⊙○◎■　◎○⊙■</pre>
<p>此調以辛詞、程詞為正體，若戴詞、丘詞之減字，皆變體也。但宋詞只此四首，故此詞可平可仄，即參後列三詞。</p>
<p>又一體　雙調六十字，前段七句三仄韻，後段七句三仄韻、一疊韻</p>
<div>程珌</div>
<pre>最是春來。苦兼風雨。但只恁、匆匆歸去。
●●○○　●○○■　●●●　○○○■
看遊絲。都不恨。恨秦淮新漲。向人東注。
●○○　○●●　●○○○●　●○○■
醉裏仙人。惜春曾賦。卻不解、留春且住。
●●○○　●○○■　●●●　○○●■
問何人。留得住。怕小山更有。碧蕪春句。
●○○　○●●疊●●○●●　●○○■</pre>
<p>此與辛詞同，惟前後段第六句，俱不押韻異。汲古閣本，此詞誤刻《錦堂春》，《詞律》猶沿其誤，類列《錦堂春》後，今從《花草粹編》校正。</p>
<p>又一體　雙調五十八字，前後段各六句，四仄韻</p>
<div>戴復古</div>
<pre>處處逢花。家家插柳。正寒食清明時候。奉板輿行樂。是使星隨後。人間稀有。
●●○○　○○●■　●○●○○○■　●●○○●　●●○○■　○○○■
出郭尋山。繡衣春晝。馬上列、兩行紅袖。對韶華一笑。勸國夫人酒。百千長壽。
●●○○　●○○■　●●●　●○○■　●○○●●　●●○○■　●○○■</pre>
<p>此亦與辛詞同，惟前後段第四、五句，作五字一句，各減去一字異。</p>
<p>又一體　雙調五十六字，前後段各六句，四仄韻</p>
<div>邱崇</div>
<pre>翠竹如屏。淺山如畫。小池面、危橋一跨。著梭亭臨水。宛然郊野。竹籬茅舍。
●●○○　●○○■　●○●　○○●■　●○○○●　●○○■　●○○■
好是天寒。倍添妍雅。正雪意、垂垂欲下。更朦朧月影。弄晴初夜。梅花動也。
●●○○　●○○■　●●●　○○●■　●○○●●　●○○■　○○●■</pre>
<p>此亦與辛詞同，惟前後段第四、五句減去一字，第六句又各減去一字異。<br>
</p>
</body>
</html>
