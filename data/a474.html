<html>
<head>
<title>雪獅兒</title>
<meta http-equiv="Content-Type" content="text/html; charset=utf-8">
</head>

<body>

<p>調見《書舟集》。</p>
<p>雙調八十九字，前段九句五仄韻，後段八句七仄韻</p>
<div>程垓</div>
<pre>斷雲低晚。輕煙帶暝。風驚羅幕。數點梅花。香倚雪窗搖落。
◎○⊙●　○○●●　○○○■　●●○○　⊙●◎○○■
紅爐對謔。正酒面、瓊酥初削。雲屏暖、不知門外。月寒風惡。
○○●■　●●●　⊙○○■　⊙⊙●　◎○⊙●　◎○○■
迤邐慵雲半掠。笑盈盈、閑弄寶箏弦索。暖極生春。已向橫波先覺。
●◎○○●■　●○○　⊙●●○○■　◎●○○　●●⊙○○■
花嬌柳弱。漸倚醉、要人摟著。低告托。早把被香熏卻。
⊙○◎■　◎●●　○○○■　○◎■　●●◎○○■</pre>
<p>此調只有程詞及張詞，故此詞可平可仄，悉參張詞，其前段第二句，句法不同，即不參校。</p>
<p>又一體　雙調九十二字，前段九句五仄韻，後段八句七仄韻</p>
<div>張雨</div>
<pre>含香弄粉。便勾引、遊騎尋芳。城南城北。別有西村。斷港冰澌微綠。
○○●●　●○●　○●○○　○○○■　●●○○　●●○○○■
孤山路熟。伴老鶴、晚先尋宿。怕凍損、三花兩蕊。寒泉幽谷。
○○●■　●●●　●○○■　●●●　○○●●　○○○■
幾番花陰濯足。記歸來、醉臥雪深平屋。春夢無憑。鬢底鬧蛾爭撲。
●○○○●■　●○○　●●●○○■　○●○○　●●●○○■
不如圖幅。相對展、官奴風竹。燒黃獨。自聽瓶笙調曲。
●○○■　○●●　○○○■　○○■　●●○○○■</pre>
<p>此與程詞同，惟前段第二句添三字異。<br>
  <br>
  ▲張雨詞，不如圖幅句，按詞譜作畫幅，宜遵改 </p>
</body>
</html>
