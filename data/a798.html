<html>
<head>
<title>破陣樂</title>
<meta http-equiv="Content-Type" content="text/html; charset=utf-8">
</head>

<body>

<p>唐教坊曲名。《宋史‧樂志》：正宮。柳永《樂章集》注：林鐘商。</p>
<p>雙調一百三十三字，前段十四句五仄韻，後段十六句五仄韻</p>
<div>柳永</div>
<pre>露花倒影。煙蕪蘸碧。靈沼波暖。金柳搖風樹樹。繫彩舫龍舟遙岸。
●○●●　○○●●　○●○■　●●○○●●　●●◎○⊙○■
千步虹橋。參差雁齒。直趨水殿。繞金堤、曼衍魚龍戲。簇春嬌羅綺。喧天絲管。
○●○○　○○●●　◎○●■　●○○　●●○○●　●○○○●　○○○■
霽色榮光。望中似睹。蓬萊清淺。
●●○○　●○●●　○○○■
時見。鳳輦宸遊。鸞觴禊飲。臨翠水。開鎬宴。兩兩輕舠飛畫楫。競奪錦標霞爛。
○■　●●○○　○○●●　○●●　○●■　●●○○○●●　●●●○○■
聲歡娛。歌魚藻。徘徊宛轉。
⊙○○　○○●　○○●■
別有盈盈遊女。各委明珠。爭收翠羽。相將歸去。漸覺雲海沈沈。洞天日晚。
●●○○○●　●●○○　○○●●　○○○●　●●○●○○　●○●■</pre>
<p>此詞載《樂章集》，頗有脫誤。後段第七句〔聲歡娛〕，〔聲〕字或系〔馨〕字之偽；第十句〔各〕字下刻本脫一字，今從《詞緯》抄本校正。可平可仄，參下張詞。</p>
<p>又一體　雙調一百三十三字，前段十四句四仄韻，後段十六句五仄韻</p>
<div>張先</div>
<pre>四堂互映。雙門並麗。龍閣開府。郡美東南第一。望故園樓閣霏霧。
●○●●　○○●●　○●○■　●●○○●●　●●○○●○■
垂柳池塘。流泉巷陌。吳歌處處。
○●○○　○○●●　○○●■
近黃昏、漸更宜良夜。簇繁星燈燭。長衢如畫。暝色韶光。幾簾粉面。飛甍朱戶。
●○○　●●○○●　●○○○●　○○○●　●●○○　●○●●　○○○■
歡聚。雁齒橋紅。裙腰草綠。雲際寺。林下路。酒熟梨花賓客醉。但覺滿山簫鼓。
○■　●●○○　○○●●　○●●　○●■　●●○○○●●　●●●○○■
盡朋遊。因民樂。芳菲有主。
●○○　○○●　○○●■
自此歸從泥詔。去指沙堤。南屏水石。西湖風月。好作千騎行春。畫圖寫取。
●●○○○●　●●○○　○○●●　○○○●　●●○●○○●○●■</pre>
<p>此即柳詞體，惟前段第十一句，不押韻異。<br>
  <br>
  ▲柳永詞，罄歡娛句，罄誤作聲 </p>
</body>
</html>
