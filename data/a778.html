<html>
<head>
<title>紫萸香慢</title>
<meta http-equiv="Content-Type" content="text/html; charset=utf-8">
</head>

<body>

<p>調見鳳林書院元詞，姚雲文自度腔。因詞有〔紫萸一枝傳賜〕句，取以為名。</p>
<p>雙調一百十四字，前段十句四平韻，後段十二句七平韻</p>
<div>姚雲文</div>
<pre>近重陽、偏多風雨。絕憐此日暄明。問秋香濃未。待攜客。出西城。
●○○　○○○●　●○●●○□　●○○○●　●○●　●○□
正自羈懷多感。怕荒台高處。更不勝情。
●●○○○●　●○○○●　●●○□
向樽前、又憶漉酒插花人。只座上、已無老兵。
●○○　●●●●●○○　●●●　●○●□
淒清。淺醉還醒。愁不肯、與詩平。記長楸走馬。雕弓笮柳。前事休評。
○□　●●○□　○●●　●○□　●○○●●　○○●●　○●○□
紫萸一枝傳賜。夢誰到、漢家陵。
●○●○○●　●○●　●○□
盡烏紗、便隨風去。要天知道。華髮如此星星。歌罷涕零。
●○○　●○○●　●○○●　○●○●○□　○●●□</pre>
<p>此姚自製詞，無他詞可校。</p>
</body>
</html>
