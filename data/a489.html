<html>
<head>
<title>東風齊著力</title>
<meta http-equiv="Content-Type" content="text/html; charset=utf-8">
</head>

<body>

<p>調見《草堂詩餘》，胡浩然除夕詞也。按，《禮記‧月令》：孟春之月，東風解凍。又，唐人曹松除夜詩：殘臘即又盡，東風應漸聞。故云《東風齊著力》。</p>
<p>雙調九十二字，前段十句四平韻，後段九句五平韻</p>
<div>胡浩然</div>
<pre>殘臘收寒。三陽初轉。已換年華。東君律管。迤邐到山家。
○●○○　○○○●　●●○□　○○●●　●●●○□
處處笙簧鼎沸。排佳宴、坐列仙娃。花叢裏。金爐滿爇。龍麝煙斜。
●●○○●●　○○●　●●○□　○○●　○○●●　○●○□
此景轉堪誇。深意祝、壽山福海增加。玉觥滿泛。且莫厭流霞。
●●●○□　○●●　●○●●○□　●○●●　●●●○□
幸有迎春綠醑。銀瓶浸、幾朵梅花。休辭醉。園林秀色。百草萌芽。
●●○○●●　○○●　●●○□　○○●　○○●●　●●○□</pre>
<p>此調只有此詞，無別首宋詞可校。</p>
</body>
</html>
