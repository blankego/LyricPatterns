<html>
<head>
<title>八六子</title>
<meta http-equiv="Content-Type" content="text/html; charset=utf-8">
</head>

<body>

<p>秦觀詞有〔黃鸝又啼數聲〕句，又名《感黃鸝》。</p>
<p>雙調九十字，前段九句四平韻，後段八句三平韻</p>
<div>杜牧</div>
<pre>洞房深。畫屏燈照。山色凝翠沈沈。聽夜雨冷滴芭蕉。驚斷紅窗好夢。
●○□　●○○●　○●○●○□　●●●●●○○　○●○○●●
龍煙細飄繡衾。辭恩久歸長信。鳳帳蕭疏。椒殿閑扃。
○○●○●□　○○●○○●　●●○○　○●○□
輦路苔侵。繡簾垂、遲遲漏傳丹禁。蕣華偷悴。翠鬟羞整。
●●○□　●○○　○○●○○●　●○○●　●○○●
愁坐、望處金輿漸遠。何時彩仗重臨。正消魂。梧桐又移翠陰。
○●　●●○○●●　○○●●○□　●○○　○○●○●□</pre>
<p>此詞見《樽前集》，分段處〔扃〕字非本韻，似宜於〔輦路苔侵〕分段為允，若依宋人詞體，則當於〔繡衾〕句分，但不便據宋詞以分唐詞，且前後長短太不均，在宋詞之分段，於體例亦未盡善，欲照〔苔侵〕句分段以分宋詞，則晁詞於〔多情〕字分，楊詞於〔臨風〕字分，秦詞於〔柔情〕字分，李詞於〔春華〕字分，王詞於〔庭深〕字分，庶體例盡一，因前無所據，姑彼此各仍其舊。唐詞無別首可校，故于晁補之詞作譜。</p>
<p>又一體　雙調九十一字，前段六句三平韻，後段十一句六平韻</p>
<div>晁補之</div>
<pre>喜秋晴。淡雲縈縷。天高群雁南征。
●○□　●○○●　⊙○⊙●○□
正露冷初減蘭紅。風緊潛雕柳翠。愁人夢長漏驚。
●●●⊙◎⊙⊙　⊙◎○⊙◎●　○○●⊙◎□
重陽景物淒清。漸老何時無事。當歌好在多情。
○○◎●○□　◎●⊙○⊙●　⊙○●●○□
暗自想朱顏。並遊同醉。宦名韁鎖。世路蓬萍。
●◎●○○　◎○○●　●○⊙●　●●○□
難相見、賴有黃花滿把。從教淥酒深傾。醉休醒。醒來舊愁旋生。
○○●　●●○○●●　⊙○◎●○□　●○□　○○●○●□</pre>
<p>宋人中以此詞為正體。按，杜詞〔繡簾〕起至〔重臨〕，凡三十一字，始押一韻，似太遼闊，秦、李、王三詞亦然。《詞律》以秦詞後段第七句不用韻，疑有脫誤，極是。今此詞與楊詞，後段第七句用韻，較諧音律，而此詞前段與杜詞起六字悉同，故取以為譜。譜中可平可仄，悉參所採諸詞之句法同者。</p>
<p>又一體　雙調八十九字，前段六句三平韻，後段十一句六平韻</p>
<div>楊纘</div>
<pre>怨殘紅。夜來無賴。雨催春去匆匆。
●○□　●○○●　●○○●○□
但暗水新流芳恨。蝶淒蜂慘。千林嫩綠迷空。
●●●○○○●　●○○●　○○●●○□
那知國色還逢。柔弱華清扶倦。輕盈洛浦臨風。
○○●●○□　○●○○○●　○○●●○□
細認得凝妝。點脂勻粉。露蟬聳翠。蕊金團玉成叢。
●●●○○　●○○●　●○●●　●○○●○□
幾許愁隨笑解。一聲歌轉春融。眼朦朧。憑欄杆、半醒醉中。
●●○○●●　●○○●○□　●○□　●○○　●○●□</pre>
<p>此與晁詞同，惟前段第五句減二字，後段第七句添二字，第八句減三字，結句添一字異。</p>
<p>又一體　雙調八十八字，前段六句三平韻，後段十一句五平韻</p>
<div>秦觀</div>
<pre>倚危亭。恨如芳草。萋萋剷盡還生。
●○□　●○○●　○○●●○□
念柳外青驄別後。水邊紅袂分時。愴然暗驚。
●●●○○●●　●○○●○○　●○●□
無端天與娉婷。夜月一簾幽夢。春風十里柔情。
○○○●○□　●●●○○●　○○●●○□
奈回首歡娛。漸隨流水。素弦聲斷。翠綃香減。
●○●○○　●○○●　●○○●　●○○●
那堪片片飛花弄晚。濛濛殘雨籠晴。正銷凝。黃鸝又啼數聲。
●○●●○○●●　○○○●○□　●○□　○○●○●□</pre>
<p>此詞前結四字句，後段第七句不押韻，第八句減一字，與晁詞異。</p>
<p>又一體　雙調八十八字，前段六句三平韻，後段十一句五平韻</p>
<div>李演</div>
<pre>乍鷗邊。一番腴綠。流紅又怨蘋花。
●○○　●○○●　○○●●○□
看曉吹約晴歸路。夕陽分落漁家。輕寒半遮。
●●●●○○●　●○○●○□　○○●□
縈情芳草無涯。還報舞香一曲。玉瓢幾許春華。
○○○●○□　○●●○●●　●○●●○□
正細柳青煙。舊時芳陌。小桃朱戶。去年人面。
●●●○○　●○○●　●○○●　●○○●
誰知此日重來繫馬。東風淡墨攲鴉。黯窗紗。人歸綠陰自斜。
○○●●○○●●　○○●●○□　●○□　○○●○●□</pre>
<p>此與秦詞同，惟前段起句不押韻，第五句押韻異。《詞律》本誤作李濱，又脫去後段第五句，今從周密《絕妙好詞選》增定。</p>
<p>又一體　雙調八十八字，前段六句四平韻，後段十二句六平韻</p>
<div>王沂孫</div>
<pre>掃芳林。幾番風雨。匆匆老盡春禽。
●○□　●○○●　○○●●○□
漸薄潤侵衣不斷。嫩涼隨扇初生。晚窗自吟。
●●●○○●●　●○○●○□　●○●□
沉沉。幽徑芳尋。晻靄苔香簾淨。蕭疏竹影庭深。
○□　○●○□　○●○○○●　○○●●○□
漫淡卻蛾眉。晨妝慵掃。寶釵蟲坼。繡屏鸞破。
●●●○○　○○○●　●○○●　○○○●
當時暗水如雲泛酒。空山留月聽琴。料如今。門前數重翠陰。
○○●●○○●●　○○○●○□　●○□　○○●○●□</pre>
<p>此亦與秦詞同，惟前段第五句，後段起句又押短韻異。<br>
  <br>
  ▲李演詞，看曉吹約晴歸路句，曉字疑應作晚字，方與下句夕陽分落漁家相合 </p>
</body>
</html>
