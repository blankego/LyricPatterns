<html>
<head>
<title>瑞鶴仙</title>
<meta http-equiv="Content-Type" content="text/html; charset=utf-8">
</head>

<body>

<p>元高拭詞注：正宮。《夷堅志》云，乾道中，吳興周權知衢州西安縣，一日令術士沈延年，邀紫姑神，賦《鶴鶴仙》牡丹詞，有〔睹嬌紅一撚〕句，因名《一撚紅》。</p>
<p>雙調一百二字，前段十一句七仄韻，後段十一句六仄韻</p>
<div>周邦彥</div>
<pre>悄郊園帶郭。行路永。客去車塵漠漠。斜陽映山落。
●○○●■　⊙◎◎　◎◎○⊙◎■　○○◎⊙■
斂餘紅。猶戀孤城欄角。淩波步弱。過短亭、何用素約。
◎○⊙　⊙●⊙○○■　⊙○●■　●◎○　○◎●■
有流鶯勸我。重解雕鞍。緩引春酌。
●○○●●　○◎⊙⊙　●◎○■
不記歸時早暮。上馬誰扶。醒眠朱閣。驚飆動幕。扶殘醉。繞紅藥。
◎●○○◎●　◎◎○⊙　●⊙○■　⊙○●■　⊙⊙●　◎○■　
歎西園。已是花深無地。東風何事又惡。任流光過卻。猶喜洞天自樂。
●○○　◎●○○○●　○⊙⊙◎◎■　●○○●■　○◎●○●■</pre>
<p>此調始自北宋，應以周詞為正體，但南宋人填此調者，悉同史詞，今譜內兩收周詞、史詞，凡與二詞大同小異者，各以類列。此詞前段第二、三句，第五、六句，皆三字一句、六字一句，前結五字一句、四這兩句，後結五字一句、六字一句，前後段十三韻，定格也。若曾詞、楊詞、毛詞、趙詞及周詞別首之添字、減字，押韻、句讀不同，皆變格也。按，方千里、楊澤民、陳允平和詞，句讀悉同史詞，故不類列。此詞可平可仄，悉參曾、楊、毛、趙四詞及周詞別首之句法同者。</p>
<p>又一體　雙調一百二字，前段十一句七仄韻，後段十二句七仄韻</p>
<div>曾覿</div>
<pre>陡寒生翠幕。凍雲垂。繽紛飛雪初落。縈風度池閣。
●○○●■　●○○　○○○●○■　○○●○■
嫋餘妍。時趁舞腰纖弱。江天漠漠。認殘梅、吹散畫角。
●○○　○●●○○■　○○●■　●○○　○●●■
正貂裘乍怯。黃昏院宇。入簷飄泊。
●○○●●　○○●●　●○○■
依約。銀河迢遞。種玉群仙。共驂鷥鶴。東君未覺。先春綻。萬花萼。
○■　○○○●　●●○○　●○○■　○○●■　○○●　●○■
向樽前。已喜豐年呈瑞。人間何事最樂。擁笙歌繡閣。低帷縱歡細酌。
●○○　●●○○○●　○○○●●■　●○○●■　○○●○●■</pre>
<p>此與周詞同，惟換頭句押短韻異。</p>
<p>又一體　雙調一百二字，前段十句七仄韻，後段十二句五仄韻</p>
<div>楊無咎</div>
<pre>聽梅花再弄。殘酒醒。無寐寒輕愁擁。淒涼誰與共。漫贏得、別恨離懷千種。
●○○●■　○●●　○●○○○■　○○○●■　●○●　●●○○○■
拂牆樹動。更曉來、雲陰雨重。對傷心好景。回首舊遊。恍然如夢。
●○●■　●●○　○○●■　●○○●●　○●●○　●○○■
歡縱。西湖曾返。畫舫爭馳。繡鞍雙控。歸來夜中。要銀燭。銜金鳳。
○■　○○○●　●●○○　●○○■　○○●○　●○●　○○■
到而今。誰揀花枝同戴。誰酌酒杯笑捧。但逢花對酒。空秪自歌自送。
●○○　○●○○○●　○●●○●■　●○○●●　○●●○●■</pre>
<p>此與曾詞同，惟後段第五句、第十一句，不押韻異。</p>
<p>又一體　雙調一百二字，前段十一句七仄韻，後段十一句五仄韻</p>
<div>毛開</div>
<pre>柳風清晝溽。山櫻晚。一樹高紅爭熟。輕紗睡初足。悄無人。敧枕虛簷鳴玉。
●○○●■　○○●　●●○○○■　○○●○■　●○○　○●○○○■
南園秉燭。歎流光、容易過目。送春歸去。有無數弄禽。滿徑新竹。
○○●■　●○○　○●●■　●○○●　●○●●○　●●○■
閑記追歡尋勝。杏棟西廂。粉牆南曲。別長會促。成何計。奈幽獨。
○●○○○●　●●○○　●○○■　●○●■　○○●　●○■
縱湘弦難寄。寒香終在。屏山蝶夢難續。對沿階、細草萋萋。為誰自綠。
●○○○●　○○○●　○○●●○■　●○○　●●○○　●○●■</pre>
<p>此詞與周詞校，前段第九句四字，第十句五字，後段第七句五字，第八句四字，結句七字一句、四字一句異。</p>
<p>又一體　雙調一百字，前段十一句七仄韻，後段十句七仄韻</p>
<div>趙文</div>
<pre>綠楊深似雨。西湖上。舊日愁絲恨縷。風流似張緒。羨春風。依舊年年眉嫵。
●○○●■　○○●　●●○○●■　○○●○■　●○○　○●○○○■
宮腰楚楚。倚畫欄、曾鬥妙舞。想如今。似我零落天涯。卻悔相妒。
○○●■　●●○　○●●■　●○○　●●○●○○　●●○■
痛絕長堤別後。楊白華飛。舊腔誰譜。年光暗度。淒涼誰訴。記菩提寺路。
●●○○●●　○●○○　●○○■　○○●■　○○○■　●○○●■
段家橋水。何時重到夢處。況柔條老去。爭奈繫春不住。
●○○●　○○○●●■　●○○●■　○●●○●■</pre>
<p>此詞與周詞校，前結作三字一句、六字一句、四字一句，後段第五、六句減二字、作四字一句異。</p>
<p>又一體　雙調一百三字，前段十一句四仄韻，後段十一句六仄韻</p>
<div>周邦彥</div>
<pre>暖煙籠細柳。弄萬縷千絲。年年春色。晴風蕩無際。濃於酒。偏醉情人調客。
●○○●●　●●●○○　○○○■　○○●○●　○○●　○●○○○■
欄杆倚處。度花香、微散酒力。對重門半掩。黃昏淡月。院宇深寂。
○○●●　●○○　○●●■　●○○●●　○○●●　●●○■
愁極。因思前事。洞房佳宴。正值寒食。尋芳遍賞。金谷裏。銅駝陌。
○■　○○○●　●○○●　●●○■　○○●●　○●●　○○■
到而今、魚雁沈沈無信息。天涯常是淚滴。早歸來、雲館深處。那人正憶。
●○○　○●○○○●■　○○○●●■　●○○　○●○●　●○●■</pre>
<p>此詞與〔悄郊園帶郭〕詞校，前段第二句五字，第三句四字，句讀不同。又，前段第一句、第四句、第七句，後段第五句，俱不押韻，第八句添一字押韻異。</p>
<p>又一體　雙調一百二字，前段十句七仄韻，後段十二句六仄韻</p>
<div>史達祖</div>
<pre>杏煙嬌濕鬢。過杜若汀洲。楚衣香潤。回頭翠樓近。指鴛鴦沙上。暗藏春恨。
◎○⊙◎■　●◎◎⊙⊙　◎⊙⊙■　⊙○●○■　◎⊙⊙⊙●　◎○⊙■
歸鞭隱隱。便不念、芳盟未穩。自簫聲、吹落雲東。再數故園花信。
⊙○◎■　◎◎◎　⊙⊙◎■　●⊙○　⊙◎⊙⊙　◎◎◎⊙○■
誰問。聽歌窗罅。倚月鉤欄。舊家輕俊。芳心一寸。相思後。總灰燼。
○■　⊙⊙⊙◎　◎◎⊙⊙　◎⊙⊙■　⊙○◎■　⊙⊙◎　◎⊙■
奈春風多事。吹花搖柳。也把幽情喚醒。對南溪、桃萼翻紅。又成瘦損。
●⊙○⊙●　⊙○⊙●　◎◎⊙⊙◎■　●⊙○　⊙◎⊙⊙　●○●■</pre>
<p>此詞前段第二、三句，第五、六句，皆五字一句、四字一句，前結七字一句、六字一句，後結七字一句、四字一句，前後段十三韻，定格也。劉詞、趙詞、張詞、洪詞、白詞、張詞之添字、減字，句讀不同，蔣詞、方詞之〔獨木橋〕體，皆變格也。按，史詞別首，前段第二句〔為助妝酒暖〕，妝字平聲，酒字仄聲，紫姑神詞，〔似西子當日〕，西字平聲；辛棄疾詞，第三句〔去天咫尺〕，咫字仄聲；康與之詞，第五句〔聽幾聲歸雁〕，幾字仄聲；王千秋詞，第七句〔起尋芳徑〕，起字仄聲，芳字平聲；張元幹詞，第八句〔怕韶光、容易過卻〕，易字仄聲，張矩詞，〔甚探梅、也來相約〕，也字仄聲、相字平聲；歐良詞，後段第二、三句〔故國雲迷，佳人日暮〕，國字仄聲，迷字平聲，佳人二字俱平聲，日暮二字俱仄聲；辛詞，第五句〔轉頭陳跡〕，轉字仄聲，陳字平聲；康詞，第七句〔花影亂〕，影字仄聲；張矩詞，第八句〔向鳳凰池上〕，鳳字仄聲；紫姑神詞。第九、十句〔賞心樂事，莫惜獻酬頻疊〕，賞字、獻字俱仄聲，頻字平聲；吳文英詞，第十一句〔看雪飛、蘋底蘆梢〕，雪字仄聲，李昴英詞，〔聽歌聲、猶是未歸〕，未字仄聲。譜內可平可仄據此，餘參所採六詞之句法同者。辛棄疾詞，換頭句〔寂寞〕，寂字入聲，此以入作平，故譜內不注可仄。</p>
<p>又一體　雙調一百二字，前段十句七仄韻，後段十二句六仄韻</p>
<div>袁去華</div>
<pre>郊原初過雨。見敗葉零亂。風定猶舞。斜陽掛深樹。映濃愁淺黛。遙山眉嫵。
○○○●■　●●●○●　○●○■　○○●○■　●○○●●　○○○■
來時舊路。尚岩花、嬌黃半吐。到而今、惟有溪邊流水。見人如故。
○○●■　●○○　○○●■　●○○　○●○○○●　●○○■
無語。郵亭深靜。下馬還尋。舊曾題處。無聊倦旅。傷離恨。最愁苦。
○■　○○○●　●●○○　●○○■　○○●■　○○●　●○■
縱收香藏鏡。他年重到。人面桃花在否。念沈沈、小閣幽窗。有時夢去。
●○○○●　○○○●　○●○○●■　●○○　●●○○　●○●■</pre>
<p>此與史詞同，惟前結作九字一句、四字一句異。按，趙彥端詞，前結〔怪歸來、道骨仙風縹緲，迥然非舊〕，正與此同。</p>
<p>又一體　雙調一百二字，前段十一句七仄韻，後段十一句六仄韻</p>
<div>劉一止</div>
<pre>鴛行舊儔侶。問底事遲回。西州西處。閒居久如許。想鄰公對飲。詩人聯句。
○○●○■　●●●○○　○○○■　○○●○■　●○○●●　○○○■
夤緣會遇。過高軒、相逢喜舞。正菊天。景物澄鮮。切莫趣歸言去。
○○●■　●○○　○○●■　●●○　●●○○　●●●○○■
看取。星扉月戶。霧閣雲窗。非公孰住。從容笑語。人生易別難聚。
○■　○○●●　●●○○　○○●■　○○●■　○○●●○■
恨分違有日。留連無計。滿目離愁忍覷。若他時、魚雁南來。把書寄與。
●○○●●　○○○●　●●○○●■　●○○　○●○○　●○●■</pre>
<p>此與史詞同，惟後段第六、七句，作六字一句異。按，《夷堅志》紫姑神詞〔雲鬢試插，引動獨蜂浪蝶〕，正與此同。</p>
<p>又一體　雙調一百二字，前段十一句四仄韻，後段十二句五仄韻</p>
<div>趙長卿</div>
<pre>敗荷擎沼面。漸葉舞林梢。光陰何速。碧天靜如水。金風透簾幕。露清蟬伏。
●○○●●　●●●○○　○○○■　●○●○●　○○●○●　●○○■
追思往事。念當年、悲傷宋玉。漸危樓向晚。魂銷處。倚遍欄杆曲。
○○●●　●○○　○○●■　●○○●●　○○●　●●○○■
凝目。一霎微雨。塞鴻聲斷。酒病相續。無情賞處。金井梧。東籬菊。
○■　●●○●　●○○●　●●○■　○○●●　○●○　○○■
漸蘭橈歸去。銀蟾滿夜。水村煙渡怎宿。負伊家、萬愁千恨。甚時是足。
●○○○●　○○●●　●○○●●■　●○○　●○○●　●○●■</pre>
<p>此詞與史詞校，惟前結五字一句、三字一句、五字一句，前段第一、第四、第七句，後段第五句俱不押韻異。</p>
<p>又一體　雙調一百三字，前段十句七仄韻，後段十二句六仄韻</p>
<div>張樞</div>
<pre>捲簾人睡起。放燕子歸來。商量春事。風光又能幾。減芳菲。都在賣花聲裏。
●○○●■　●●●○○　○○○■　○○●○■　●○○　○●●○○■
吟邊眼底。披嫩綠、移紅換紫。甚等閒、半委東風。半委小溪流水。
○○●■　○●●　○○●■　●●○　●●○○　●●●○○■
還是。苔痕湔雨。竹影留雲。待晴猶未。蘭舟靜艤。西湖上。多少歌吹。
○■　○○●●　●●○○　●○○■　○○●■　○○●　○●○■
粉蝶兒、守定落花不去。濕重尋香兩翅。怎知人、一點新愁。寸心萬里。
●●○　●●●○●●　●●○○●■　●○○　●●○○　●○●■</pre>
<p>此詞與史詞校，後段第七句添一字，前段第五、六句作三字一句、六字一句，後段第八、九、十句，作三字一句、六字兩句異。</p>
<p>又一體　雙調一百一字，前段十句六仄韻，後段十二句六仄韻</p>
<div>洪瑹</div>
<pre>聽梅花吹動。夜涼何其。明星有爛。相看淚如霰。問而今去也。何時會面。
●○○○●　●○○○　○○●■　○○●○■　●○○●●　○○●■
匆匆聚散。恐便作、秋鴻社燕。最傷情、夜來枕上。斷雲零雨何限。
○○●■　●●●　○○●■　●○○　●○●●　●○○●○■
因念。人生萬事。回首悲涼。都成夢幻。芳心繾綣。空惆悵。巫陽館。
○■　○○●●　○●○○　○○●■　○○●■　○○●　○○■
況船頭一轉。三千餘里。隱隱高城不見。恨無情、春水連天。片帆似箭。
●○○●●　○○○●　●●○○●■　●○○　○●○○　●○●■</pre>
<p>此與史詞同，惟前段第二句減一字異。</p>
<p>又一體　雙調一百字，前段十句六仄韻，後段十二句六仄韻</p>
<div>白樸</div>
<pre>夕陽王謝宅。對草樹荒寒。亭台欹側。烏衣舊時客。渺雙飛萬里。水雲寬窄。
●○○●■　●●●○○　○○○■　○○●○■　●○○●●　●○○■
東風羽翅。也迷當時巷陌。向尋常、百姓人家。辜負幾回春色。
○○●●　●○○○●■　●○○　●●○○　○●●○○■
淒惻。人空不見。畫棟棲香。繡簾窺額。雲兜霧隔。錦書至。付誰拆。
○■　○○●●　●●○○　●○○■　○○●■　●○●　●○■
劉郎只見。金陵興廢。賺得行人鬢白。又爭如、復到玄都。兔葵燕麥。
○○●●　○○○●　●●○○●■　●○○　●●○○　●○●■</pre>
<p>此亦與史詞同，惟前後段第七句不押韻，第八句各減一字異。</p>
<p>又一體　雙調九十字，前段十一句五仄韻，後段九句四仄韻</p>
<div>張肯</div>
<pre>盈盈羅襪。移芳步淩波。緩踏明月。清漪照影。玉容凝素。鬢橫金鳳。
○○○■　○○●○○　●●○■　○○●●　●○○●　●○○●
裙拖翠纈。渺渺澄江半涉。晚風生。寒料峭。消瘦想愁怯。
○○●■　●●○○●■　●○○　○●●　○●●○■
我僭為兄。山礬為弟。也同奇絕。餘芬賸馥。尚熏透、霞綃重疊。
●●○○　○○○●　●○○■　○○●●　●○●　○○○■　
春心未展。閒情在、兩鬢眉葉。便蜂黃褪了。豐韻媚粉頰。
○○●●　○○●　●●○■　●○○●●　○●●●■</pre>
<p>此見元張肯《夢庵詞集》，自注黃鐘商，句讀與諸家迥別，採入以備一體。</p>
<p>又一體　雙調一百二字，前段十句四平韻三協韻，後段十一句三平韻三協韻</p>
<div>蔣捷</div>
<pre>玉霜生穗。也。渺洲雲翠痕。雁繩低。也。層簾四垂。
●○○◆協●　●○○●○　●○□　●　○○●□
也。錦堂寒。早近開爐時。也。香風遞。也。是東籬、花深處。
●　●○○　●●○○□　●　○○◆協●　●○○　○○◆協
也。料此花、伴我仙翁。未肯放秋歸。也。
●　●●○　●●○○　●●●○□　●　
嬉。也。繒波穩舫。鏡月危樓。釂瓊酏。也。籠鸚睡。也。紅妝旋舞衣。
□　●　○○●●　●●○○　●○□　●　○○◆協●　○○●●□
也。待紗燈客散。紗窗月上。便是嚴凝序。也。換青氈、小帳圍春。又還醉。也。
●　●○○●●　○○●●　●●○○◆協●　●○○　●●○○　●○◆協●</pre>
<p>按，辛棄疾《水龍吟》詞，句尾用〔些〕字，蓋仿楚詞體。此詞之用〔也〕字，亦其體也。韻腳又用平、上、去三聲協，雖屬創見，而句讀與史詞如一。</p>
<p>又一體　雙調一百字，前段九句一仄韻六重韻，後段十句六重韻</p>
<div>方嶽</div>
<pre>一年寒盡也。問秦沙、梅放未也。幽尋者誰也。有何郎佳約。歲雲除也。
●○○●■　●○○　○●●■重○○●○■重●○○○●　●○○■重
南枝暖也。正同雲、商量雪也。喜東皇。一轉洪鈞。依舊春風中也。
○○●■重●○○　○○●■重●○○　●●○○　○●○○○■重
香也。騷情釀就。書味熏成。這些情也。玉堂春也。莫道年華歸也。
○■重○○●●　○●○○　●○○■重●○○■重●●○○○■重
是迴圈、三百六旬六日。生意無窮已也。但叮嚀、留取微酸。調商鼎也。
●○○　○●●○●●　○●○○●■重●○○　○●○○　○○●■重</pre>
<p>按，方嶽《秋崖詞》自序云，以時文體，按譜而腔之。實用宋詞〔獨木橋〕體也。《惜香樂府》趙長卿〔無言屈指〕詞，正與此同。此詞遊戲之筆，採以備體，非定格也。</p>
</body>
</html>
