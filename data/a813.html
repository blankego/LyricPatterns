<html>
<head>
<title>哨遍</title>
<meta http-equiv="Content-Type" content="text/html; charset=utf-8">
</head>
<body>

<p>蘇軾集注：般涉調。或作《稍遍》。</p>
<p>雙調二百三字，前段十七句五仄韻、四協韻，後段二十句五協韻、七仄韻</p>
<div>蘇軾</div>
<pre>為米折腰。因酒棄家。口體交相累。歸去來。誰不遣君歸。覺從前皆非今是。
◎●●○　○●●○　◎●○○■　⊙●⊙　⊙●●○◇協●⊙○⊙⊙⊙■
露未晞。征夫指予歸路。門前笑語喧童稚。
●◎◇協⊙○●○○●　⊙○◎●○○■
嗟舊菊都荒。新松暗老。吾年今已如此。
○●●○○　○○●●　⊙○⊙●⊙■
但小窗容膝閉柴扉。策杖看孤雲暮鴻飛。雲出無心。鳥倦知還。本非有意。
◎◎⊙⊙●●○◇協●●●⊙⊙◎⊙◇協⊙●○○　◎◎⊙⊙　●○◎■
噫。歸去來兮。我今忘我兼忘世。親戚無浪語。琴書中有真味。
◇協⊙●⊙◇協◎⊙⊙◎⊙○■　⊙●○◎●　⊙⊙⊙◎○■
步翠麓崎嶇。泛溪窈窕。涓涓暗谷流春水。
●●●⊙○　◎⊙◎●　⊙○●●○○■
觀草木欣榮。幽人自感。吾生行且休矣。
⊙◎●○○　⊙⊙◎●　⊙○○◎○■
念寓形宇內復幾時。不自覺皇皇欲何之。委吾心、去留誰計。
●◎○◎●●◎◇協◎◎●⊙○●○◇協●⊙⊙　◎⊙○■
神仙知在何處。富貴非吾願。但知臨水登山嘯詠。自引壺觴自醉。
○○○●○◎　◎◎○○●　●○⊙●○○●●　◎●⊙○◎■
此生天命更何疑。且乘流、遇坎還止。
◎○⊙●●○◇協●⊙○　◎◎⊙■</pre>
<p>此調用三聲協韻，各家俱如此填，惟汪詞獨異。《詞律》云，此詞長而多訛。又其體頗近散文，平仄往往不拘，今以諸詞中體調相近，句法相同者，參校入譜，其餘概不濫採，亦甯過於嚴之意也。前段第四句，吳潛詞〔集眾賢〕，集字仄聲。第六句，方嶽詞〔有乾坤便應有爾〕，下有字仄聲。第七句，吳詞〔暢幽情〕，幽字平聲。第十二句，吳詞〔此娛信可樂只〕，信字、樂字俱仄聲。第十三句，方詞〔凡三千五百二年餘〕，凡字平聲，五字仄聲。第十四句，吳詞〔或一室晤言襟抱開〕，襟字平聲，抱字仄聲。第十六句，吳詞〔當其可欣〕，當其二字俱平聲；方詞〔癡蛬吞吐〕，吐字仄聲。後段第五句，吳詞〔往往俱成陳矣〕，往往二字俱仄聲，成字平聲；方詞〔寒光不減些兒〕，不字仄聲。第六句，吳詞〔約境遇變遷〕，變字仄聲。第十一句，吳詞〔痛哉募大生死〕，痛字仄聲。第十四句，方詞〔但見今冰輪如洗〕，見字仄聲。餘參下蘇、王、曹、劉詞句法同者。</p>
<p>又一體　雙調二百三字，前段十八句五仄韻、兩協韻，後段十九句九仄韻、兩協韻</p>
<div>蘇軾</div>
<pre>睡起畫堂。銀蒜押簾。珠幕雲垂地。初雨歇。洗出碧羅天。正溶溶養花天氣。
●●●○　○●●○　○●○○■　○●●　●●●○○　●○○●○○■
一霎時。風回芳草。榮光浮動。捲皺銀塘水。
●●○　○○○●　○○○●　●●○○■
方杏靨勻酥。花鬚吐繡。園林紅翠排比。見乳燕捎蝶過繁枝。
○●●○○　○○●●　○○○●○■　●●●○●●○◇協
忽一線爐香惹游絲。晝永人閑。獨立斜陽。晚來情味。
●●●○○●○◇協●●○○　●●○○　●○○■
便攜將佳麗。乘興深入芳菲裏。撥胡琴語。輕攏慢撚總伶俐。
●○○○■　○●○●○○■　●○○●　○○●●●○■
看緊約羅裙。急趨檀板。霓裳入破驚鴻起。
●●●○○　●○○●　○○●●○○■
正顰月臨眉。醉霞橫臉。歌聲悠揚雲際。
●○●○○　●○○●　○○○○○■
任滿頭紅雨落花飛。漸鳷鵲樓西玉蟾低。尚徘徊、未盡歡意。
●●○○●●○◇協●○●○○●○◇協●○○　●●○■
君看今古悠悠。浮幻人間世。這些百歲光陰幾日。三萬六千而已。
○○○●○○　○●○○■　●○●●○○●●　○●●○○■
醉鄉路穩不妨行。但人生、要適情耳。
●○●●●○○　●○○　●●○■</pre>
<p>此詞較前詞減三韻，前段第八、九、十句，後段第三、四句，句法亦異。前段第七句，《詞律》作〔一霎晴風回〕，汲古閣刻本作〔一霎暖風回〕，非是。</p>
<p>又一體　雙調二百三字，前段十六句五仄韻、三協韻，後段二十句八仄韻、兩協韻</p>
<div>王安中</div>
<pre>世有達人。瀟灑出塵。招飲青霄際。終始迨、遊覽老山棲。藐千金、輕脫如屣。
●●●○　○●●○　○●○○■　○●●　○●●○◇協●○○　○●○■
彼假容江皋。濫巾雲嶽。攖情好爵欺松桂。
●●○○○　●○○●　○○●●○○■
觀向釋譚空。尋真講道。巢由何足相擬。
○●●○○　○○●●　○○○●○■
待詔書來起便騶馳。席次早焚烈芰荷衣。敲扑喧喧。牒訴匆匆。抗顏自喜。
●●○○●●○◇協●●●○●●○◇協○●○○　●●○○　●○●■
嗟明月高霞。石徑幽絕誰回睇。空悵猿驚處。淒涼孤鶴嘹唳。
○○●○○　●●○●○○■　○●○○●　○○○●○■
任列壑爭譏。眾峰竦誚。林慚澗愧移星歲。
●●●●○　●○●●　○○●●○○■
方浪枻神京。騰裝魏闕。徘徊經過留憩。
○●●○○　○○●●　○○○●○■
致草堂靈怒蔣侯麾。扃岫幌驅煙勒新移。忍丹崖碧嶺重滓。
●●○○●●○◇協○●●○○●○◇協●○○●●○■
鳴湍聲斷幽谷。逋客歸何計。信知一逐浮榮。便喪所守。身成俗士。
○○○●○●　○●○○■　●○●●○○　●●●●　○○●■
伯鸞家有孟光妻。豈逡巡、眷戀名利。
●○○●●○○　●○○　●●○■</pre>
<p>此詞較蘇詞減三韻，前段第六、七句，後段第十六、十七、十八句，句法亦異。</p>
<p>又一體　雙調二百三字，前段十五句五仄韻、三協韻，後段二十二句八仄韻、兩協韻</p>
<div>曹冠</div>
<pre>壬戌孟秋。蘇子夜遊。赤壁舟輕漾。觀水光彌渺接遙天。月出於東山之上。
○●●○　○●●○　●●○○■　○●○○●●○○　●●○○○○■
與客同、清歡扣舷歌詠。開懷飲酒情酣暢。
●●○　○○●○○●　○○●●○○■
如羽化登仙。乘風獨立。飄然遺世高尚。客吹簫、音韻遠悠揚。
○●●○○　○○●●　○○○●○■　●○○　○●●○◇協
怨慕舞潛蛟、動淒涼。自古英雄。孟德周郎。舊蹤可想。
●●●○○　●○◇協●●○○　●●○◇協●○●■
噫。水與月兮。逝者如斯曷嘗往。變化如一瞬。盈虛兮莫消長。
○　●●●○　●●○○●○■　●●○●●　○○○●○■
自不變而觀。物我無盡。何須感物興悲悵。
●●●○○　●●○○　○○●●○○■
夫天地之間。物各有主。惟同風月清賞。念江山美景豈可量。
○○●○●　●●●●　○○○●○■　●○○●●●●◇協
吾與子樂之興相徉。聽江渚、樵歌漁唱。侶魚蝦。友麋鹿。舉匏樽相向。
○●●●○●○◇協●○●　○○○■　●○○　●○●　●○○○■
人生堪笑。蜉蝣一夢。且縱扁舟放浪。戲將坡賦度新聲。寫高懷、自娛閑曠。
○○○●　○○●●　●●○○○■　●○○●●○○　●○○　●○○■</pre>
<p>此詞較蘇詞減三韻，前段第四、第六句，後段第十五六句、第十八九句，句法亦異。按，此詞〔怨慕舞潛蛟、動淒涼〕句，疑有訛字。</p>
<p>又一體　雙調二百四字，前段十八句六仄韻、四協韻，後段二十三句七仄韻、四協韻</p>
<div>劉克莊</div>
<pre>勝處可宮。平處可田。泉土尤甘美。深復深。路絕住人稀。有人兮。盤旋於此。
●●●○　○●●○　○●○○■　○●○　●●●○◇協●○○　○○○■
送子歸。是他隱居求志。是要明主媒當世。
●●◇協●○●○○■　●○○●○○■
嗟此意誰論。其言甚壯。孔顏猶有遺旨。大丈夫之被遇於時。
○●●○○　○○●●　●○○●○■　●●○○●●○◇協
便入坐廟朝出旗麾。列屋名姬。夾道武夫。滿前才子。
●●●●○●○◇協●●○○　●●●○　●○○■
噫。有命存焉。吾非惡此而逃之。富貴人所欲。如之何、幸而致。
◇協●●○○　○○●●○○◇協●●○●●　○○○　●○■
向茂樹堪休。清泉可濯。谷中別有閑天地。
●●●○○　○○●●　●○●●○○■
更鱠細於絲。蕨甜似蜜。採於山。釣于水。
●●●○○　●○●●　●○○　●○■
大丈夫不遇時之所為。唐處士、依稀是吾師。覺山林、尊如朝市。
●●○●●○○●◇協○●●　○○●○◇協●○○　○○○■
五侯門下。賓客擾擾趨形勢。嗟盤之樂。誰爭子所。占斷千秋萬歲。
●○○●　○●●●○○■　○○○●　○○●●　●●○○●■
呼童秣馬更膏車。便與君。從此逝矣。
○○●●●○○　●●○　○●●■</pre>
<p>此詞前段較蘇詞添一韻，後段較蘇詞減一韻，前段第六、七句，後段第十一、十二、十三句，第十六、十七、十八、十九句，句法亦異。詞中〔大丈夫不遇時之所為〕句，《詞律》謂〔時〕字乃羨文，或然。</p>
<p>又一體　雙調二百二字，前段十八句九仄韻、一協韻，後段二十二句六仄韻、六協韻</p>
<div>辛棄疾</div>
<pre>池上主人。人適忘魚。魚適還忘水。洋洋乎。翠藻青萍裏。想魚兮。
○●●○　○●○○　○●○○■　○○○　●●○○■　●○●
無便於此。嘗試思。莊周談兩事。一明豕虱一羊蟻。說蟻慕於羶。於蟻棄知。
○●○■　○●○　○○○●■　●○●●●○■　●●●○○　○●●■
又說於羊棄意。甚虱焚於豕獨忘之。卻驟說於魚為得計。
●●○○●■　●●○○●●○◇協●●●○○○●■
千古遺文。我不知言。以我非子。
○●○○　●●○○　●●○■
噫。子固非魚。魚之為計子焉知。河水深且廣。風濤萬頃堪依。
◇協●●○○　○○○●●○◇協○●○●●　○○●●○◇協
有網罟如雲。鵜鶘成陣。過而留泣計應非。
●●●○○　○○○●　●○○●●○◇協
其外海茫茫。下有龍伯。饑時一啖千里。
○●●○○　●●○●　○○●●○■
更任公五十犗為餌。使海上人人厭腥味。似鯤鵬。變化有幾。
●○○●●●○■　●●●○○●○■　●○○　●●●■
東游入海。此計直以命為嬉。古來謬算狂圖。五鼎烹死。指為平地。
○○●●　●●●●●○◇協●○●●○○　●●○●　●○○■
嗟魚欲事遠遊時。請三思而行可矣。
○○●●●○◇協●●○○○●■</pre>
<p>此篇後段第十五句以下，句讀與蘇詞不同，又全篇純用散文體，平仄不足為據。故不參校入譜。</p>
<p>又一體　雙調二百三字，前段十七句六仄韻、四協韻，後段二十一句九仄韻、五協韻</p>
<div>辛棄疾</div>
<pre>一壑自專。五柳笑人。晚乃歸田里。問誰知、幾者動之微。望飛鴻。冥冥天際。
◎●●○　●●●○　●●○○■　◎⊙○　○●●○◇協●○○　○○○■
論妙理。濁醪正堪長醉。從今自釀躬耕米。
●●■　◎○●○○■　○○◎●⊙○■
嗟美惡難齊。盈虛如代。天邪何必人知。
○●●○○　○○⊙●　○⊙○●○◇協
試回頭五十九年非。似夢裏歡娛覺來悲。夔乃憐蚿。谷亦亡羊。算來何異。
●⊙○◎●●○◇協●◎●○○●○◇協⊙●○○　◎◎⊙⊙　●○○■
嘻。物諱窮時。豐狐文豹罪因皮。富貴非吾願。遑遑乎欲何之。
◇協●●○◇協○○○●●○◇協◎●○⊙●　○○○●⊙◇協
正萬籟都沈。月明中夜。心彌萬里清如水。
●◎●○○　◎○⊙●　○○●●○○■
卻自覺神遊。歸來坐對。依稀淮岸江涘。
●●●○○　⊙○●●　○○⊙●○■
看一時魚鳥忘情喜。會我已忘機更忘己。又何曾物我相視。非魚濠上遺意。
◎●○○●○○■　●◎●○⊙●⊙■　●○○●◎○■　○○⊙●○■
要是吾非子。但教河伯。休慚海若。大小均為水耳。
○●○○■　●○○●　○○●●　●●○○●■
世間喜慍更何其。笑先生三仕三已。
●○◎●●○◇協●○○⊙●○■</pre>
<p>此詞較蘇詞添三韻，前段第五、六句，後段第十七、十八句，句法異。此調句讀韻協參差不一，惟此詞有辛詞別首和韻詞可校，故又取為譜。辛詞別首，前段第一句〔蝸角鬥爭〕，蝸字平聲；第四句〔君試思、方寸此心微〕，君字平聲，試字仄聲；第八句〔何言泰山毫末〕，何字平聲；第九句〔從來天地一稊米〕，天字平聲，一字仄聲；第十一句〔鳩鵬自樂〕，自字仄聲；第十二句〔之二蟲又何知〕，二字仄聲；第十三、四句〔記蹠行仁義孔丘非，更殤樂長年老彭悲〕，蹠字仄聲，仁字、殤字俱平聲；第十五、六句〔火鼠論寒，冰蠶語熱〕，火字、語字、熱字俱仄聲，冰蠶二字俱平聲；後段第四句〔誰與齊萬物〕，誰字平聲，萬字仄聲；第五句〔莊周吾夢見之〕，見字仄聲；第六、七句〔正商略遺篇，翩然顧笑〕，商字、翩字俱平聲，顧字仄聲；第十句、十一句〔百川灌雨，涇流不辨涯涘〕，百字、不字俱仄聲；第十二句、十三句〔於是焉河伯欣然喜，以天下之美盡在己〕，於字、天字俱平聲，美字、在字俱仄聲；第十四句、十五句〔渺滄溟望洋東視，逡巡向若驚歎〕，洋字平聲，向字仄聲；二十句、二十一句〔此堂之水幾何其，但清溪一曲而已〕，之字平聲，一字仄聲。譜內可平可仄據此。</p>
<p>又一體　雙調二百字，前段十七句四仄韻、三平韻，後段二十二句十仄韻、三平韻</p>
<div>汪莘</div>
<pre>近臘景和。故山可過。足下聽餘述。便自往山中。憩精藍。與僧飯訖。
●●●○　●○●●　●●●○■　●●●○○　●○○　●○●■
北涉灞川。明月華映郭。夜登華子岡頭立。
●●●○　○●○●●　●○○●○○■
嗟輞水淪漣。與月上下。寒山遠火朦朧。
○●●○○　●●●●　○○●●○□
聽林外犬類豹聲雄。更村落誰家鳴夜舂。疏鐘相聞。獨坐此時。多思往日。
●○●●●●○□　●○●○○○●□　○○○●　●●○○　○○●■
噫。記與君同。清流徑玉琤琮。攜手賦佳什。往來蘿月松風。
○　●●○□　○○●●●□　○●●○■　●○○●○□
只待仲春天。春山可望。山中卉木垂蘿密。
●●●○○　○○●●　○○●●○○■
見出水輕鯈。點溪白鷺。青皋零露方濕。雉朝飛。麥隴鳴儔匹。
●●●○○　●○●●　○○○●○■　●○○　●●○○■
念此去非遙莫相失。儻能從我敢相必。天機非子清者。此事非所亟。
●●●○○●○■　●○○●●○■　○○○●○●　●●○●■
是中有趣殊深。願子無忽。不能一一。偶因馱檗附吾書。是山人王維摩詰。
●○●●○○　●●○■　●○●■　●○○●●○○　●○○○○○■</pre>
<p>此詞平仄各韻不用三聲協，又較各體少三字，錄以備體，不參校入譜。</p>
<p>又一體　雙調一百六十字，前段十六句五仄韻、一協韻，後段十四句五仄韻、兩協韻</p>
<div>《花草粹編》無名氏</div>
<pre>太皞司春。春工著意。和氣生暘谷。十里芳菲。盡東風、絲絲柳搓金縷。
●●○○　○○●●　○●○○■　●●○○　●○○　○○●○○■
漸次第、桃紅杏淺。水綠山青。春漲生煙渚。
●●●　○○●●　●●○○　○●○○■
九十光陰能幾。早鳴鳩呼婦。乳燕攜雛。亂紅滿地任風吹。飛絮蒙空有誰主。
●●○○○●　●○○○●　●●○◇協●○●●●○○　○●○○●○■
春色三分。半入池塘。半隨塵土。
○●○○　●●○○　●○○■
滿地榆錢。算來難買春光住。初夏末、薰風池館。有藤床冰簟紗櫥。
●●○○　●○○●○○■　○●●　○○○●　●○○○●○◇協
日轉午。脫巾散髮。沈李浮瓜。寶扇搖紈素。
●●■　●○●●　○●○○　●●○○■
著甚消磨永日。有掃愁竹協。侍寢青奴。
●●○○●●　●●○●●　●●○◇協
霎時微雨送新涼。些少金風退殘暑。韶華早、暗中歸去。
●○○●●○○　○●○○●○■　○○●　●○○■</pre>
<p>此詞句讀與前八體不同，蓋元人曲也。因《花草粹編》收入詩餘，故錄之以備一體。前段第三句起韻，〔谷〕、如〔古〕，見周德清《中原音韻》。</p>
</body>
</html>
