<html>
<head>
<title>桂枝香</title>
<meta http-equiv="Content-Type" content="text/html; charset=utf-8">
</head>

<body>

<p>調見《樂府雅詞》。張輯詞，有〔疏簾淡月〕句，又名《疏簾淡月》。</p>
<p>雙調一百一字，前後段各十句，五仄韻</p>
<div>王安石</div>
<pre>登臨送目。正故國晚秋。天氣初肅。千里澄江似練。翠峰如簇。
⊙○◎■　●◎●◎○　⊙◎○■　⊙●○○●●　●○○■
歸帆去棹殘陽裏。背西風、酒旗斜矗。彩舟雲淡。星河鷺起。畫圖難足。
⊙○◎●○○●　●○○　◎⊙○■　●○○●　⊙○◎●　◎○○■
念自昔、繁華競逐。歎門外樓頭。悲恨相續。千古憑高。對此漫嗟榮辱。
●◎◎　○○●■　●⊙●○⊙　⊙◎○■　⊙●○○　◎●●○○■
六朝舊事如流水。但寒煙衰草凝綠。至今商女。時時猶唱。後庭遺曲。
◎○◎●○○●　●○○⊙◎○■　◎○⊙●　⊙○⊙◎　●○○■</pre>
<p>此調以此詞及陳詞為正體，若張輯詞之多押兩韻，張炎詞之句讀小異，周詞之減字，黃詞之之句讀不同，皆變格也。按，詹正詞，前段第一句〔紫薇花露〕，紫字仄聲，花字平聲；陳允平詞，第四句〔寂寞天香院宇〕，寂字仄聲；詹詞，第十句〔依然南浦〕，依字平聲；王學文詞，後段第八句〔茶香酒熟〕，茶字平聲；李彭老詞，第九句〔浮沈醉鄉〕，鄉字平聲。譜內可平可仄據此，餘參所採諸詞句法同者。</p>
<p>又一體　雙調一百一字，前後段各十句，五仄韻</p>
<div>陳亮</div>
<pre>天高氣肅。正月色分明。秋容新沐。桂子初收。三十六宮都足。
○○●■　●●●○○　○○○■　●●○○　○●●○○■
不辭散落人間去。怕群花、自嫌凡俗。向他秋晚。喚回春意。幾曾幽獨。
●○●●○○●　●○○　●○○■　●○○●　●○○●　●○○■
是天公、餘膏剩馥。怪一樹香風。十里相續。坐對花旁。但見色浮金粟。
●○○　○○●■　●●●○○　●●○■　●●○○　●●●○○■
芙蓉只解添秋思。況東籬、淒涼黃菊。入時太淺。背時太遠。愛尋高躅。
○○●●○○●　●○○　○○○■　●○●●　●○●●　●○○■</pre>
<p>此即王詞體，惟前後段第四句俱四字，第五句俱六字異。</p>
<p>又一體　雙調一百一字，前後段各十句，六仄韻</p>
<div>張輯</div>
<pre>梧桐雨細。漸滴作秋聲。被風驚碎。潤逼衣篝。線嫋蕙爐沈水。
○○●■　●●●○○　●○○■　●●○○　●●●○○■
悠悠歲月天涯醉。一分秋、一分憔悴。紫簫吹斷。素箋恨切。夜寒鴻起。
○○●●○○■　●○○　●○○■　●○○●　●○●●　●○○■
又何苦、淒涼客裏。負草堂春綠。竹溪空翠。落葉西風。吹老幾番塵世。
●○●　○○●■　●●○○●　●○○■　●●○○　○●●○○■
從前諳盡江湖味。聽商歌、興歸千里。露侵宿酒。疏簾淡月。照人無寐。
○○○●○○■　●○○　●○○■　●○●●　○○●●　●○○■</pre>
<p>此與陳詞同，惟前後段第六句，多押一韻異。</p>
<p>又一體　雙調一百一字，前段九句五仄韻，後段十句五仄韻</p>
<div>張炎</div>
<pre>琴書半室。向桂邊、偶然一見秋色。老樹香遲。清露綴花凝滴。
○○●■　●●○　●○●●○■　●●○○　○●●○○■
山翁翻笑如泥醉。笑平生、無此狂逸。晉人遊處。幽情付與。酒樽吟筆。
○○○●○○●　●○○　○●○■　●○○●　○○●●　●○○■
任蕭散、披襟岸幘。歎千古猶今。休問何夕。髮短霜濃。知恐浩歌消得。
●○●　○○●■　●○●○○　○●○■　●●○○　○●●○○■
明年野客重來此。探枝頭、幾分消息。望西樓遠。西湖更遠。也尋梅驛。
○○●●○○●　●○○　●○○■　●○○●　○○●●　●○○■</pre>
<p>此亦與陳詞同，惟前段第二、三句，作上三下六九字一句異。</p>
<p>又一體　雙調一百字，前後段各十句，五仄韻</p>
<div>周密</div>
<pre>岩飛逗綠。又涼入小山。千樹幽馥。仙影懸霜。粲夜楚宮六六。
○○●■　●○●●○　○●○■　○●○○　●●●○●■
明霞洞窅珊瑚冷。對清商、吟思堪掬。麝痕微沁。蜂黃淺約。數枝秋足。
○○●●○○●　●○○　○●○■　●○○●　○○●●　●○○■
別有雕欄翠屋。任薄帽珠塵。挨聽香玉。瘦倚西風。惟見露侵肌粟。
●●○○●■　●●●○○　○●○■　●●○○　○●●○○■
好秋能幾花前笑。繞涼雲、重喚銀燭。寶屏空曉。珍叢怨月。夢回金谷。
●○○●○○●　●○○　○●○■　●○○●　○○●●　●○○■</pre>
<p>此亦與陳詞同，惟換頭句減一字異。</p>
<p>又一體　雙調一百一字，前段十一句五仄韻，後段九句五仄韻</p>
<div>黃裳</div>
<pre>插雲翠壁。為送目、入遙空。見山色。金鼎丹成去也。晉朝高客。
●○●■　●●●　●○○　●○■　○●○○●●　●○○■
百花岩下遺孫在。賦何人、離塵風骨。翠微緣近。希夷志遠。洞天蹤跡。
●○○●○○●　●○○　○○○■　●○○●　○○●●　●○○■
近卻有、為龍信息。怪潭上靈光。雷電相擊。尤好風波乍霽。鷺汀斜日。
●●●　○○●■　●○●○○　○●○■　○●○○●●　●○○■
倚欄白盡行人發。但沈沈、群岫凝碧。利名休事龍頭。飛舠送君南北。
●○●●○○●　●○○　○●○■　●○○●○○　○○●○○■</pre>
<p>此亦王詞體，惟前段第二、三句，作三字三句，後段第四句六字，第五句四字，第八、九、十句，作六字兩句異。<br>
</p>
</body>
</html>
