<html>
<head>
<title>安平樂慢</title>
<meta http-equiv="Content-Type" content="text/html; charset=utf-8">
</head>

<body>

<p>調見萬俟詠《大聲集》。</p>
<p>雙調一百三字，前段十一句五平韻，後段九句四平韻</p>
<div>萬俟詠</div>
<pre>瑞日初遲。緒風乍暖。千花百草爭香。瑤池路穩。閬苑春深。雲樹水殿相望。
●●○○　●○●●　○○●●○□　○○●●　●●○○　○◎◎●○□
柳曲沙平。看塵隨青蓋。絮惹紅妝。賣酒綠陰傍。無人不醉春光。
●●○○　●○○○●　●●○□　●●○○□　○○●●○□
有十里笙歌。萬家羅綺。身世疑在仙鄉。行樂知無禁。五侯半隱少年場。
●◎●○○　●○○●　○●○●○□　○◎○○●　●○○●●○□
舞妙歌妍。空妒得、鶯嬌燕忙。念芳菲、都來幾日。不堪風雨疏狂。
●●○○　⊙●●　○○●□　●○○　⊙○●●　◎○○●○□</pre>
<p>此調只有萬俟詞、曹詞二首，故此詞可平可仄，悉參曹詞。</p>
<p>又一體　雙調一百四字，前段十一句五平韻，後段十句四平韻</p>
<div>曹勳</div>
<pre>聖德如堯。聖心似舜。欣逢出震昌期。中興繼體。撫有寰瀛。三陽方是炎曦。
●●○○　●○●●　○○●●○□　○○●●　●●○○　○○○●○□
萬國朝元。奉崇嚴宸扆。咫尺天威。瑞色滿三墀。漸嵩呼、均慶彤闈。
●●○○　●○○○●　●●○□　●●●○□　●○○　○●○□
正金屋妝成。翠紅圍繞。香靄高散狻猊。東朝移琱輦。與坤儀、同奉瑤卮。
●○●○○　●○○●　○●○●○□　○○○○●　●○○　○●○□
闔殿花明。億萬載、咸歌壽祺。視天民。永祈寶曆。垂衣端拱無為。
●●○○　●●●　○○●□　●○○　●○●●　○○○●○□</pre>
<p>此與萬俟詞同，惟前段結句，校萬俟詞添一字，後段第五句，作上三下四句法異。</p>
</body>
</html>
