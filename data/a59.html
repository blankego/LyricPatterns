<html>
<head>
<title>西溪子</title>
<meta http-equiv="Content-Type" content="text/html; charset=utf-8">
</head>
<body>

<p>唐教坊曲名。</p>
<p>單調三十三字，八句四仄韻、一疊韻、兩平韻</p>
<div>牛嶠</div>
<pre>捍撥雙盤金鳳。蟬鬢玉釵搖動。畫堂前。人不語。
●●○○○■　○●●○○■　●○○　○●■換
弦解語。彈到昭君怨處。翠娥愁。不抬頭。
○●■疊○●○○●■　●○□　●○□</pre>
<p>此詞三換韻，兩仄一平，與間協者不同。其第四、五句用疊韻，或非定格，校下毛詞可見。</p>
<p>又一體　單調三十五字，八句五仄韻、兩平韻</p>
<div>毛文錫</div>
<pre>昨夜西溪遊賞。芳樹奇花千樣。鎖春光。金樽滿。
◎●⊙○○■　⊙●⊙○○■　●○○　○⊙■換
聽弦管。嬌妓舞衫香暖。不覺到斜暉。馬馱歸。
⊙○■　⊙●●○○■　◎●●○□　●○□</pre>
<p>此與牛詞同，惟第七句添二字，作五字句異。有李珣詞二首可校。按，李珣詞，起句〔金縷翠細浮動〕，金字仄聲；第四、五句〔無限意，夕陽裏〕，限字、夕字俱仄聲；第六句〔滿地落花慵掃〕，滿字仄聲；第七、八句〔無語倚屏風，泣殘紅〕，無字平聲。譜內可平可仄據此。</p>
</body>
</html>
