<html>
<head>
<title>雙雁兒</title>
<meta http-equiv="Content-Type" content="text/html; charset=utf-8">
</head>

<body>

<p>一名《雙燕子》，《中原音韻》入商調。按，此調微近《醉紅妝》，但《醉紅妝》後段第三句不用韻，此則前後俱用韻也。</p>
<p>雙調五十二字，前後段各四句，四平韻</p>
<div>楊無咎</div>
<pre>窮陰急景暗推遷。減綠鬢、損朱顏。利名牽後幾時閑。又還驚、一歲圓。
○○●●●○□　●●●　●○□　●○○●●○□　●○○　●●□
勸君今夕不須眠。且慢慢、泛觥船。大家沈醉對芳筵。願新年、勝舊年。
●○○●●○□　●●●　●○□　●○○●●○□　●○○　●●□</pre>
<p>按，《花草粹編》兩段刻作兩首，今依本集訂定。此詞無別首可校。</p>
</body>
</html>
