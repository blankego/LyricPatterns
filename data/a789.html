<html>
<head>
<title>秋思耗</title>
<meta http-equiv="Content-Type" content="text/html; charset=utf-8">
</head>

<body>

<p>調見《夢窗詞》，吳文英自度腔，因詞有〔偏稱畫屏秋色〕句，更名《畫屏秋色》。</p>
<p>雙調一百二十三字，前段十一句六仄韻，後段十二句九仄韻</p>
<div>吳文英</div>
<pre>堆枕香鬟側。驟夜聲、偏稱畫屏秋色。風碎串珠。潤侵歌板。愁壓眉窄。
○●○○■　●●○　○●●○○■　○●●○　●○○●　○●○■
動羅箑清商、寸心低訴敘怨抑。映夢窗、零亂碧。
●○●○○　●○○●●●■　●●○　○●■
待漲綠春深。落花香泛。料有斷紅流處。暗題相憶。
●●●○○　●○○●　●●●○○●　●○○■
歡夕。簷花細滴。送故人、粉黛重飾。漏侵瓊瑟。丁東敲斷。弄晴月白。
○■　○○●■　●●○　●●○■　●○○■　○○○●　●○●■
悄一曲霓裳未終。催去驂鳳翼。歎謝客、猶未識。
●●●○○●○　○●○●■　●●●　○●■
漫瘦卻東陽。燈前無夢到得。路隔重雲雁北。
●●●○○　○○○●●■　●●○○●■</pre>
<p>此調只有此詞，無別首宋詞可校。</p>
</body>
</html>
