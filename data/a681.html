<html>
<head>
<title>憶瑤姬</title>
<meta http-equiv="Content-Type" content="text/html; charset=utf-8">
</head>

<body>

<p>此調有仄韻、平韻兩體。仄韻者，始自曹組，一名《別素質》；平韻者，始自萬俟詠，一名《別瑤姬慢》。</p>
<p>雙調一百三字，前段九句五仄韻，後段九句六仄韻</p>
<div>曹組</div>
<pre>雨細雲輕。花嬌玉軟。於中好個情性。爭奈無緣相見。有分孤另。
●●○○　○○●●　○○●●○■　○●○○○●　●●○■
香箋細寫頻相問。我一句句兒都聽。到如今、不得同歡。伏惟與他耐靜。
○○●●○○■　●●●●○○■　●○○　●●○○　●○●○●■
此事憑誰執證。有樓前明月。窗外花影。拌了一生煩惱。為伊成病。
●●○○●■　●○○○●　○●○■　○●●○○●　●○○■
祗愁更把風流逞。便因循、誤人無定。憑時節、若要眼兒廝覷。除非會聖。
●○●●○○■　●○○　●○○■　●○●　●●●○○●　○○●■</pre>
<p>此調押仄韻者，只此一詞，無別首宋詞可校。</p>
<p>又一體　雙調一百五字，前段十一句五平韻，後段十一句四平韻</p>
<div>萬俟詠</div>
<pre>可惜香紅。又一番驟雨。幾陣狂風。霎時留不住。便夜來和月。飛過簾櫳。
◎●○□　●◎○●●　●●○□　●○○●●　●●○⊙●　○●○□
離愁未了。酒病相仍。便堪此恨中。片片隨、流水斜陽去。各自西東。
○○●●　●●○○　●⊙◎●□　●●○　○●○○●　◎●○□
又還是、九十春光。誤雙飛戲蝶。並採遊蜂。人生能幾許。細算來何物。
●⊙●　●●○○　●○○●●　●●○□　○○○●●　●●○○●
得似情濃。沈腰暗減。潘鬢先秋。寸心不易供。望暮雲、千里沈沈障翠峰。
◎●○□　◎○●●　⊙●○○　●○◎●□　●●⊙　○●○○●●□</pre>
<p>此調押平韻者，以此詞為正體，若蔡詞之多押一韻，史詞之添字、又句讀異同，皆變格也。此詞句讀與蔡詞同，故譜內可平可仄，悉參蔡詞。</p>
<p>又一體　雙調一百五字，前後段各十一句，五平韻</p>
<div>蔡伸</div>
<pre>微雨初晴。洗瑤空萬里。月掛冰輪。廣寒宮闕迥。望素娥縹緲。丹桂亭亭。
○●○□　●○○●●　●●○□　●○○●●　●●○●●　○●○□
金盤露冷。玉樹風輕。倍覺秋思清。念去年、曾共吹簫侶。同賞蓬瀛。
○○●●　●●○○　●●○●□　●●○　○●○○●　○●○□
奈此夜、旅泊江城。漫花光眩目。綠酒如澠。幽懷終有恨。恨綺窗清影。
●●●　●●○□　●○○●●　●●○□　○○○●●　●●○○●
虛照娉婷。藍橋路杳。楚館雲深。擬憑歸夢輕。強就枕。無奈孤衾夢易驚。
○●○□　○○●●　●●○○　●○○●□　●●●　○●○○●●□</pre>
<p>此與萬俟詞同，惟換頭句押韻異。</p>
<p>又一體　雙調一百九字，前段十句四平韻，後段十句五平韻</p>
<div>史達祖</div>
<pre>嬌月籠煙。下楚嶺。香分兩朵湘雲。花房時漸密。弄杏箋初會。歌裏殷勤。
○●○○　●●●　○○●●○□　○○○●●　●●○○●　○●○□
沈沈夜久西窗。屢隔蘭燈幔影昏。自彩鸞、飛入芳巢，繡屏羅薦粉光新。
○○●●○○　●●○○●●□　●●○　○●○○　●○○●●○□
十年未始輕分。念此飛花。可憐柔脆銷春。空餘雙淚眼。到舊家時節。
●○●●○□　●●○○　●○○●○□　○○○●●　●●○○●
漫染愁巾。神仙說道淩虛。一夜相思玉樣人。但起來、梅發窗前。哽咽疑是君。
●●○□　○○●●○○　●●○○●●□　●●○　○●○○　●●○●□</pre>
<p>此詞前後段第四、五、六句，與萬俟詞同，餘俱異。</p>
</body>
</html>
