<html>
<head>
<title>曲玉管</title>
<meta http-equiv="Content-Type" content="text/html; charset=utf-8">
</head>

<body>

<p>唐教坊曲名。《樂章集》注：大石調。</p>
<p>雙調一百五字，前段十二句二兩協韻四平韻，後段十句三平韻</p>
<div>柳永</div>
<pre>隴首雲飛。江邊日晚。煙波滿目憑欄久。一望關河蕭索。千里清秋。
●●○○　○○●●　○○●●○○◆協●●○○○●　○●○□
忍凝眸。杳杳神京。盈盈仙子。別來錦字終難偶。
●○□　●●○○　○○○●　●○●●○○◆協
斷雁無憑。冉冉飛下汀洲。思悠悠。
●●○○　●●○●○□　●○□
暗想當初。有多少、幽歡佳會。豈知聚散難期。翻成雨恨雲愁。阻追遊。
●●○○　●○●　○○○●　●○●●○○　○○●●○□　●○□
悔登山臨水。惹起平生心事。一場銷黯。永日無言。卻下層樓。
●○○○●　●●○○○●　●○○●　●●○○　●●○□</pre>
<p>此詞前段，截然兩對，即《瑞龍吟》調，所謂拽頭也。間協兩仄韻，亦是本部三聲協，無別首宋詞可校。<br>
</p>
</body>
</html>
