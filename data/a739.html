<html>
<head>
<title>泛清波摘遍</title>
<meta http-equiv="Content-Type" content="text/html; charset=utf-8">
</head>

<body>

<p>按，《宋史‧樂志》有林鐘商《泛清波》大曲。沈括《筆談》：凡曲每解有數疊者，裁截用之，謂之摘遍。此蓋摘《泛清波》曲之一遍也。</p>
<p>雙調一百六字，前段十一句五仄韻，後段十句六仄韻</p>
<div>晏幾道</div>
<pre>催花雨小。著柳風柔。都似去年時候好。露紅煙綠。盡有狂情鬥春早。
○○●●　●●○○　●●●○○●■　●○○●　●●○○●○■
長安道。鞦韆影裏。絲管聲中。誰放豔陽輕過了。倦客登臨。暗惜光陰恨多少。
○○■　○○●●　○●○○　○●●○○●■　●●○○　●●○○●○■
楚天渺。歸思正如亂雲。短夢未成芳草。空把吳霜點鬢華。自悲清曉。
●○■　○●●○●○　●●●○○■　○●○○●●○　●○○■
帝城杳。雙鳳舊約漸虛。孤鴻後期難到。且趁朝花夜月。翠樽頻倒。
●○■　○●●●●○　○○●○○■　●●○○●●　●○○■</pre>
<p>此調只有此詞，其平仄亦從之。<br>
</p>
</body>
</html>
