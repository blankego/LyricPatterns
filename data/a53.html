<html>
<head>
<title>金字經 </title>
<meta http-equiv="Content-Type" content="text/html; charset=utf-8">
</head>
<body>

<p>《太平樂府》注：南呂宮。《元史‧樂志》說法舞隊，有《金字經》曲，一名《閱金經》。</p>
<p>單調三十一字，七句五平韻、一協韻</p>
<div>張可久</div>
<pre>水冷溪魚貴。酒香霜蟹肥。環綠亭深掩翠微。梅。
◎●○⊙●　●○○●□　○●○○◎●□　□
落花浮玉杯。山翁醉。笑隨明月歸。
●○⊙●□　○○◆協●○○●□</pre>
<p>此亦元人小令，平仄韻互協者。因《元史》採入舞曲，且各有宮調，故存之。其可平可仄，悉參後詞，故不復注。</p>
<p>又一體　單調三十二字，七句五平韻、一協韻《太平樂府》</p>
<div>徐失名</div>
<pre>犀箸絲魚膾。象盤冰蔗漿。池閣南風紅藕香。將。
○●○○●　●○○●□　○●○○○●□　□
紫霞白玉觴。低低唱。唱著道、今夜涼。
●○●●□　○○◆協●●●　○●□</pre>
<p>此與張詞同，惟結句添一襯字異。</p>
<p>又一體　單調三十四字，七句四平韻、兩協韻《太平樂府》</p>
<div>徐失名</div>
<pre>紫燕尋舊壘。翠鴛棲暖沙。一處處、綠楊堪繫馬。他。
●●○●●　●○○●□　●●●　●○○●◆協□
問前村、沽酒家。鞦韆下。粉牆邊、紅杏花。
●○○　○●□　○○●協●○○　○●□</pre>
<p>此與前詞同，惟第三句、第五句，各添一襯字異。</p>
</body>
</html>
