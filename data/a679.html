<html>
<head>
<title>還京樂</title>
<meta http-equiv="Content-Type" content="text/html; charset=utf-8">
</head>

<body>

<p>唐教坊曲名。《唐書》：明皇自潞州還京師，制《還京樂》曲。宋詞蓋借舊曲名，另翻新聲也。</p>
<p>雙調一百三字，前後段各十句，五仄韻</p>
<div>周邦彥</div>
<pre>禁煙近。觸處浮香秀色相料理。正泥花時候。奈何客裏。光陰虛費。
◎○●　◎●○○●●○◎■　●◎○⊙●　●○◎●　○○○■
望箭波無際。迎風漾日黃雲委。任去遠。中有萬點。相思清淚。
●●○○■　⊙○●●○○■　●●●　○●◎◎　○○○■
到長淮底。過當時樓下。殷勤為說。春來羈旅況味。
●○○■　●⊙○○●　○○●●　○⊙⊙◎●■
堪嗟誤約乖期。向天涯、自看桃李。想如今、應恨墨盈箋。愁妝照水。
○○●●○○　●○○　●○○■　●○○　⊙●●○○　○○●■
怎得青鸞翼。飛歸教見憔悴。
●●○○●　⊙○○●○■</pre>
<p>此調始自此詞，應以此詞為正體，若方、楊、吳、張四詞之句讀異同，皆變格也。譜內可平可仄，悉參下詞。此詞句法，多一氣貫下，蟬聯不斷。陳、楊、方和詞皆然，當是音律所寓，填者遵之。</p>
<p>又一體　雙調一百三字，前段十句五仄韻，後段十句六仄韻</p>
<div>陳允平</div>
<pre>彩鸞去。適怨清和、錦瑟誰共理。奈春光漸老。萬金難買。榆錢空費。
●○●　●●○○　●●○●■　●○○●●　●○○●　○○○■
岸草煙無際。落花滿地芳塵委。翠袖裏。紅粉濺濺。東風吹淚。
●●○○■　●○●●○○■　●●●　○●○○　○○○■
任鴛幃底。寶香寒。金獸慵熏繡被。依依離別意味。
●○○■　●○○　○●○○●■　○○●○●■
瓊釵暗畫心期。倩啼鵑、為催行李。黯消魂、但夢繞巫山。情牽渭水。
○○●●○○　●○○　●○○■　●○○　●●●○○　○○○■
待得歸來後。燈前深訴憔悴。
●●○○●　○○○●○■</pre>
<p>此詞後段第二句三字，第三、四句皆六字，又多押一韻，與周詞異。</p>
<p>又一體　雙調一百三字，前段九句五仄韻，後段十句五仄韻</p>
<div>方千里</div>
<pre>歲華慣。每到和風麗日歡再理。為妙歌新調。粲然一曲。千金輕費。
●○●　●●○○●●○●■　●●○○●　●○●●　○○○■
記夜闌深際。更衣換酒珠璣委。悵樺燭搖影。易積銀盤紅淚。
●●○○■　○○●●○○■　●●●○●　●●○○○■
向笙歌底。問何人、能道平生。聚合歡娛。離別興味。
●○○■　●○○　○●○○　●●○○　○●●■
誰憐露浥煙籠。盡栽培、豔桃穠李。漫縈牽、空坐隔千山。情遙萬水。
○○●●○○　●○○　●○○■　●○○　○●●○○　○○●■
縱有丹青筆。應難摹畫憔悴。
●●○○●　○○○●○■</pre>
  <p>
  此亦和周詞也，前結五字一句、六字一句，後段第二句七字，第三、四句皆四字，與周詞異。</p>
<p>又一體　雙調一百三字，前段九句六仄韻，後段十句五仄韻</p>
<div>楊澤民</div>
<pre>春光至。欲訪清歌妙舞重為理。念燕輕鶯怯媚容。百斛明珠須費。
○○■　●●○○●●○●■　●●○○●●○　●●○○○■
算枕前盟誓。深誠密約堪憑委。意正美。嬌眼又灑。梨花春淚。
●●○○■　○○●●○○■　●●●　○●●●　○○○■
記羅帷底。向鴛鴦、燈畔相偎。共把前回。詞語詠味。
●○○■　●○○　○●○○　●●○○　○●●■
無端浪跡萍蓬。奈區區、又催行李。忍重看、小岸柳梳風。江梅鑒水。
○○●●○○　●○○　●○○■　●○○　●●●○○　○○●■
待學鶼鶼翼。從他名利榮悴。
●●○○●　○○○●○■</pre>
<p>此和周詞也，前段起句用韻，第三句四字，第四句六字，後段第二句七字，第三、四句皆四字，與周詞異。</p>
<p>又一體　雙調一百三字，前段十句四仄韻，後段十句五仄韻</p>
<div>吳文英</div>
<pre>宴蘭漵。促奏絲縈管裂飛繁響。似漢宮人去。夜深獨語。胡沙淒咽。
●○●　●●○○●●○○■　●●○○●　●○●●　○○○■
對雁斜玫柱。瓊瓊弄月臨秋影。鳳吹遠。河漢去槎。天風吹冷。
●●○○●　○○●●○○■　●●●　○●●○　○○○■
泛清商竟。轉銅壺敲漏。瑤床二八青娥。環佩再整。
●○○■　●○○○●　○○●●○○　○●●■
菱歌四碧無聲。變須臾、翠繁紅暝。歎梨園、今調絕音希。愁深未醒。
○○●●○○　●○○　●○○■　●○○　○●●○○　○○●■
桂楫輕如翼。歸霞時點清鏡。
●●○○●　○○○●○■</pre>
<p>此亦周詞體，惟前段第七句不押韻，後段第三句六字，第四句四字異。</p>
<p>又一體　雙調一百三字，前段九句六仄韻，後段十句四仄韻</p>
<div>張炎</div>
<pre>勝遊處。多是琴樽坐石鬆下語。有筆床茶灶。瘦筇相引。逢花須住。
●○■　○●○○●●○●■　●●○○●　●○○●　○○○■
正翠陰迷路。年光荏苒成孤旅。待趁燕檣。休忘了、元都前度。
●●○○■　○○●●○○■　●●●○　○○●　○○○■
漸煙波遠。怕五湖淒冷。佳人袖薄。修竹依依日暮。
●○○●　●●○○●　○○●●　○●○○●■
知他甚處重逢。便匆匆、帶潮歸去。莫因循、卻誤了幽期。還孤舊雨。
○○●●○○　●○○　●○○■　●○○　●●●○○　○○●■
佇立山風晚。月明搖碎江樹。
●●○○●　●○○●○■</pre>
<p>此詞與周詞校，前段第九句四字，結句七字，又換頭句不押韻異。</p>
</body>
</html>
