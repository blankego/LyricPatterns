<html>
<head>
<title>恨來遲</title>
<meta http-equiv="Content-Type" content="text/html; charset=utf-8">
</head>

<body>

<p>《梅苑》詞名《恨歡遲》。</p>
<p>雙調五十二字，前段六句兩平韻，後段五句三平韻</p>
<div>王灼</div>
<pre>柳暗汀洲。最春深處。小宴初開。似泛宅浮家。水平風軟。咫尺蓬萊。
●●○○　●⊙○●　●●○□　●●●○○　●○○●　●●○□
更勸君、吸盡紫霞杯。醉看鸞鳳徘徊。正洞裏桃花。盈盈一笑。依舊憐才。
●●⊙　◎●●○□　●⊙○●○□　●●●○○　⊙○◎●　⊙●○□</pre>
<p>此調以此詞為正體，若《梅苑》詞之襯字，亦變格也。但宋、元人填此調者甚少，故此詞可平可仄，悉參後詞。</p>
<p>又一體　雙調五十三字，前段五句兩平韻，後段四句三平韻</p>
<div>《梅苑》無名氏</div>
<pre>獨佔江梅。淡薄情懷。淺綴胭脂。最好是、岩凝苦寒天氣。卻是開時。
●●○○　●●○○　●●○□　●●●　○○●○○●　●●○□
也不許、桃李鬥妍奇。也不許、霜雪相欺。又只恐、誰家一聲羌笛。落盡南枝。
●●●　○●●○□　●●●　○●○□　●●●　○○●○○●　●●○□</pre>
<p>此較王詞多一襯字，前段第四句、後段第三句，句法亦異。<br>
</p>
</body>
</html>
