<html>
<head>
<title>越江吟</title>
<meta http-equiv="Content-Type" content="text/html; charset=utf-8">
</head>

<body>

<p>按，宋釋文瑩《續湘山野錄》云：太宗酷愛琴曲十小詞，命近臣十人，各探一調，撰一詞，蘇翰林易簡，探得《越江吟》，遂賦此詞。後賀鑄詞，因蘇詞起句有〔瑤池宴〕字，更名《宴瑤池》；《樂府雅詞》名《瑤池宴令》。</p>
<p>雙調五十一字，前後段各六句，六仄韻</p>
<div>蘇易簡</div>
<pre>非煙非霧瑤池宴。片片。碧桃冷落誰見。黃金殿。蝦鬚半捲。天香散。
○○○●○○■　●■　●○◎●○■　○○■　○○●■　○○■
春雲和、孤竹清婉。入霄漢。紅顏醉態爛漫。金輿轉。霓旌影亂。簫聲遠。
⊙○○　○◎○■　◎○■　○○●◎◎■　○○■　○○●■　○○■</pre>
<p>按，《湘山野錄》載易簡詞云：〔神仙神仙瑤池宴。片片。碧桃零落春風晚，翠雲開處，隱隱金輿挽。玉麟背冷清風遠。〕與此不同，今從《花草粹編》訂定。賀鑄詞，後段第一句〔命閨人金徽重按〕，徽字平聲；第二句〔商歌怨〕，商字平聲；第三句〔依稀廣陵清散〕，陵字平聲。譜內可平可仄據之，餘參下詞。</p>
<p>又一體　雙調五十一字，前段七句七仄韻，後段六句六仄韻</p>
<div>蘇軾</div>
<pre>飛花成陣。春心困。寸寸。別腸多少愁悶。無人問。偷啼自搵。殘妝粉。
○○○■　○○■　●■　●○○●○■　○○■　○○●■　○○■
抱瑤琴、尋出新韻。玉纖趁。南風未解幽慍。低雲鬢。眉峰斂暈。嬌和恨。
●○○　○●○■　●○■　○○●●○■　○○■　○○●■　○○■</pre>
<p>此與蘇易簡詞同，惟前段起句，攤破七字一句，作四字一句、三字一句，又多押一韻。按，賀鑄詞〔瓊鉤褰幔，秋風觀〕，正與此同。<br>
  <br>
  ▲蘇易簡詞，青雲和、孤竹清婉句，按周禮大司樂云，孤竹之管，雲和之琴瑟，冬日至奏之，則青字必奏字之誤 </p>
</body>
</html>
