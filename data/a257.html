<html>
<head>
<title>南鄉一剪梅</title>
<meta http-equiv="Content-Type" content="text/html; charset=utf-8">
</head>

<body>

<p>每段上三句《南鄉子》體，下二句《一剪梅》體。</p>
<p>雙調五十四字，前後段各五句，三平韻、一疊韻</p>
<div>虞集</div>
<pre>南阜小亭台。薄有山花取次開。寄語多情熊少府。晴也須來。雨也須來。
○●●○□　●●○○●●□　●●○○○●●　○●○□　●●○□疊
隨意且銜杯。莫惜春衣坐綠苔。若待明朝風雨過。人在天涯。春在天涯。
○●●○□　●●○○●●□　●●○○○●●　○●○□　○●○□疊</pre>
<p>舊譜以此與《江月晃重山》詞，皆為犯調，不知宋詞名〔犯〕者，取宮調相犯之意，如仙呂調犯商調，為羽犯商類，從來未有以兩調相犯為犯者。南北曲如此者更多，其誤至今猶相沿也。</p>
</body>
</html>
