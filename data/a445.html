<html>
<head>
<title>黃鶴引</title>
<meta http-equiv="Content-Type" content="text/html; charset=utf-8">
</head>

<body>

<p>宋方勺《泊宅編》云：先子晚官鄧州，一日秋風起，思吳中山水，嘗信筆作長短句，序云，阮田曹所制《黃鶴引》，愛其詞調清高，寄為一闋，命稚子歌之，以侑樽焉。</p>
<p>雙調八十三字，前後段各八句，六仄韻</p>
<div>《泊宅編》方失名</div>
<pre>生逢垂拱。不識干戈免田隴。士林書圃終年。庸非天寵。才粗闒茸。
○○○■　●●○○●○■　●○○●○○　○○○■　○○●■
老去支離何用。浩然歸。算是黃鶴秋風相送。
●●○○○■　●○○　●●○●○○○■
塵事塞翁心。浮世莊生夢。漾舟遙指煙波。群山森動。神閑意聳。
○●●○○　○●○○■　●○○●○○　○○○■　○○●■
回首利鞿名鞚。此情誰共。問幾許、淋浪春甕。
○●●○○■　●○○■　●●●　○○○■</pre>
<p>此詞見《泊宅編》，乃方勺之父所作，方勺父名無可考，阮田曹，亦未知其人，錄之以存其調，原本稍有脫誤，今依《詞緯》訂定。</p>
</body>
</html>
