<html>
<head>
<title>踏歌詞</title>
<meta http-equiv="Content-Type" content="text/html; charset=utf-8">
</head>
<body>

<p>唐《輦下歲時記》：先天初，上御安福門觀燈，令朝士能文者，為《踏歌》。陳暘《樂書》云：《踏歌》，隊舞曲也。　</p>
<p>單調三十字，六句四平韻</p>
<div>崔液</div>
<pre>彩女迎金屋。仙姬出畫堂。鴛鴦裁錦袖。翡翠貼花黃。
◎●○○●　○○●●□　○○○●●　◎●●○□
歌響舞分行。豔色動流光。
○●●○□　●●●○□</pre>
<p>此調五字六句，崔詞二首皆然。舊譜於此詞，第五句作七字，第六句作三字者，非。按，崔詞別首，第一句〔庭際花微落〕，庭字平聲；第四句〔羅袖覺寒輕〕，羅字平聲。</p>
</body>
</html>
