<html>
<head>
<title>春雲怨</title>
<meta http-equiv="Content-Type" content="text/html; charset=utf-8">
</head>

<body>

<p>調見馮艾子《雲月詞》，自注：黃鐘商。</p>
<p>雙調一百三字，前段十一句五仄韻，後段十句五仄韻</p>
<div>馮艾子</div>
<pre>春風惡劣。把數枝香錦。和鶯吹折。雨重柳腰嬌困。燕子欲扶扶不得。
○○●■　●●○○●　○○○■　●●●○○●　●●●○○●■
軟日烘煙。乾風收霧。芍藥酴醾弄顏色。簾幕輕陰。圖書清潤。日永篆香絕。
●●○○　○○○●　●●○○●○■　○●○○　○○○●　●●●○■
盈盈笑靨宮黃額。試紅鸞小扇。丁香雙結。團鳳眉心倩郎貼。
○○●●○○■　●○○●●　○○○■　○●○○●○■
教洗樽罍。共看西堂。醉花新月。曲水成空。麗人何處。往事暮雲萬葉。
○●○○　●●○○　●○○■　●●○○　●○○●　●●●○●■</pre>
<p>此馮艾子自度曲，平仄當遵之。<br>
</p>
</body>
</html>
