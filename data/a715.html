<html>
<head>
<title>霜花腴</title>
<meta http-equiv="Content-Type" content="text/html; charset=utf-8">
</head>

<body>

<p>吳文英自度腔，因詞有〔霜飽花腴〕句，取以為名。</p>
<p>雙調一百四字，前後段各十句，五平韻</p>
<div>吳文英</div>
<pre>翠微路窄。醉晚風。憑誰為整敧冠。
●○●●　●●○　○○●●○□
霜飽花腴。燭銷人瘦。秋光作也都難。
○●○○　●○○●　○○●●○□　
病懷強寬。恨雁聲、偏落歌前。記年時、舊宿淒涼。暮煙秋雨野橋寒。
●○●□　●●○　○●○□　●○○　●●○○　●○○●●○□
妝靨鬢英爭豔。度清商一曲。暗墜金蟬。
○●○○○●　●○○●●　●●○□
芳節多陰。蘭情稀會。晴暉稱拂吟箋。
○●○○　○○○●　○○●●○□
更移畫船。引佩環、邀下嬋娟。算明朝、未了重陽。紫萸應耐看。
●○●□　●●○　○●○□　●○○　●●○○　●○○●□</pre>
<p>此調只有此詞，無別首可校，其平仄當遵之。</p>
</body>
</html>
