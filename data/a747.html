<html>
<head>
<title>角招</title>
<meta http-equiv="Content-Type" content="text/html; charset=utf-8">
</head>

<body>

<p>調見趙以夫《虛齋集》，自注：姜夔制《角招》、《徵招》二曲，餘以《角招》賦梅。古樂府有大、小《梅花》，皆角聲也。</p>
<p>角招雙調一百七字，前段十一句八仄韻，後段十二句九仄韻</p>
<div>趙以夫</div>
<pre>曉風薄。苔枝上。剪成萬點冰萼。暗香無處著。立馬斷魂。晴雪籬落。
●○■　○○●　●○●●○■　●○○●■　●●●○　○●○■
溪橫略彴。恨寄驛、音書遼邈。夢繞揚州東閣。風流舊日何郎。想依然林壑。
○○●■　●●●　○○○■　●●○○○■　○○●●○○　●○○○■
離索。引杯自酌。相看冷淡。一笑人如削。水雲寒漠漠。
○■　●○●■　○○●●　●●○○■　●○○●■
底處群仙。飛來霜鶴。芳姿綽約。正月滿、瑤台珠箔。
●●○○　○○○■　○○●■　●●●　○○○■
徙倚欄杆寂寞。盡分付、許多愁。城頭角。
●●○○●■　●○●　●○○　○○■</pre>
<p>此調保有此詞，無別首可校。</p>
</body>
</html>
