<html>
<head>
<title>內家嬌</title>
<meta http-equiv="Content-Type" content="text/html; charset=utf-8">
</head>

<body>

<p>《樂章集》注：林鐘商。</p>
<p>雙調一百六字，前段十句四仄韻，後段十句七仄韻</p>
<div>柳永</div>
<pre>煦景朝升。煙光晝斂。疏雨夜來新霽。垂楊豔杏。絲軟霞輕。繡出芳郊明媚。
●●○○　○○●●　○●●○○■　○○●●　○●○○　●●○○○■
處處踏青鬥草。人人偎紅倚翠。奈少年、自有新愁舊恨。消遣無計。
●●●○●●　○○○○●■　●●○　●●○○●●　○●○■
帝里。風光當此際。正好恁攜佳麗。阻歸程迢遞。奈何好景難留。舊歡頻棄。
●■　○○○●●　●●●○○■　●○○○■　●○●●○○　●○○■
早是傷春情緒。那堪困人天氣。但贏得、獨立高原。斷腸一晌凝睇。
●●○○○■　○○●○○■　●○●　●●○○　●○●●○■</pre>
<p>此調僅見此詞，無他作可校。</p>
</body>
</html>
