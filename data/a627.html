<html>
<head>
<title>垂楊</title>
<meta http-equiv="Content-Type" content="text/html; charset=utf-8">
</head>

<body>

<p>調見陳允平《日湖漁唱》，本詠垂柳，即以為名。</p>
<p>雙調一百字，前後段各九句，六仄韻</p>
<div>陳允平</div>
<pre>銀屏夢覺。漸淺黃嫩綠。一聲鶯小。細雨輕塵。建章初閉東風悄。
○○●■　●◎○●●　◎○○■　●●○○　●○○●○○■
依然千樹長安道。翠雲鎖、玉窗深窈。斷橋人、空倚斜陽。帶舊愁多少。
⊙○○●○○■　●○●　◎○○■　●○○　○●⊙○　◎●○○■
還是清明過了。任煙縷露條。碧纖青嫋。恨隔天涯。幾回惆悵蘇堤曉。
⊙●○○●■　●○◎●⊙　◎○○■　●●○○　●○○●○○■
飛花滿地誰為掃。甚薄倖、隨波縹緲。縱啼鵑、不喚春歸。人自老。
⊙○◎●○◎■　●◎●　○○◎■　●○○　●●○○　○●■</pre>
<p>此調只有白樸詞可校，故可平可仄，即參白詞句法相同者。後段第八句〔縱〕字，從周密《絕妙好詞》添入。</p>
<p>又一體　雙調九十八字，前段九句五仄韻，後段八句五仄韻</p>
<div>白樸</div>
<pre>關山杜宇。甚年年喚得。韶光歸去。怕上高城望遠。煙水迷南浦。
○○●■　●○○●●　○○○■　●●○○●●　○●○○■
賣花聲動天街曉。總吹入、東風庭戶。正紗窗、濃睡覺來。驚翠蛾愁聚。
●○○●○○●　●○●　○○○■　●○○　○●●○　○●○○■
一夜狂風橫雨。恨西園媚景。匆匆難駐。試把芳菲點檢。鶯燕渾無語。
●●○○●■　●○○●●　○○○■　●●○○●●　○●○○■
玉纖空折梨花撚。對寒食、厭厭心緒。問東君、落花誰為主。
●○○●○○●　●○●　○○○■　●○○　●○○○■</pre>
<p>此與陳詞同，惟前後段第四句俱六字，第五句俱四字，第六句俱不押韻，後段結句減二字異。<br>
</p>
</body>
</html>
