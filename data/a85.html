<html>
<head>
<title>昭君怨</title>
<meta http-equiv="Content-Type" content="text/html; charset=utf-8">
</head>

<body>

<p>朱敦儒詞詠洛妃，名《洛妃怨》；侯寘詞名《宴西園》。</p>
<p>雙調四十字，前後段各四句，兩仄韻、兩平韻</p>
<div>萬俟詠</div>
<pre>春到南樓雪盡。驚動燈期花信。小雨一番寒。倚欄杆。
⊙●⊙○◎■　⊙●⊙○⊙■　◎●●○□　●○□
莫把欄杆頻倚。一望幾重煙水。何處是京華。暮雲遮。
◎●⊙○⊙■換◎●◎○⊙■　⊙●●○□　●○□</pre>
<p>此詞四換韻。按，坊本後段第一句，或作〔莫把欄杆倚〕，疑頻字乃後人增入。然觀蘇軾詞之〔欲去又還不去〕，及秦觀、朱希真、侯寘等詞，俱作六字句，故當以六字句換頭者為正格。　前段第一句，秦觀詞〔隔葉乳鴉聲轉〕，乳字仄聲。第二句，劉克莊詞〔只許姚黃獨步〕，隻字、獨字俱仄聲，第三句，秦詞〔楊柳小腰肢〕，楊字平聲。後段第一句，蘇軾詞〔欲去又還不去〕，又字、不字俱仄聲；韓駒詞〔留戀芳叢深處〕，留字平聲。第三句，秦詞〔極目送行雲〕，極字仄聲。譜內可平可仄據此。其餘參校蔡詞同調。</p>
<p>又一體　雙調三十九字，前後段各四句，兩仄韻、兩平韻</p>
<div>蔡伸</div>
<pre>一曲雲和鬆響。多少離愁心上。寂寞掩屏幃。淚沾衣。
●●○○○■　○●○○○■　●●●○□　●○□
最是銷魂處。夜夜倚窗風雨。風雨伴愁眠。夜如年。
●●○○■換●●●○○■　○●●○□　●○□</pre>
<p>此詞後段第一句五字，宋詞僅見此作，無別首可校。</p>
<p>又一體　雙調四十字，前段四句兩仄韻、兩平韻，後段五句三仄韻、兩平韻</p>
<div>周紫芝</div>
<pre>滿院融融花氣。紅映繡簾垂地。往事憶年時。只春知。
●●○○○■　○●●○○■　●●●○□　●○□
風又暖。花漸滿。人似行雲不見。無計奈離情。黯消凝。
○●■換○●■　○●○○●■　○●●○□換●○□</pre>
<p>此詞後段起句作三字兩句，多押一韻，有朱希真詞〔襟上淚，難再會〕可校。</p>
</body>
</html>
