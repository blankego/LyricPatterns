<html>
<head>
<title>望南雲慢</title>
<meta http-equiv="Content-Type" content="text/html; charset=utf-8">
</head>

<body>

<p>調見《樂府雅詞》。</p>
<p>雙調一百三字，前段十一句四平韻，後段十二句五平韻</p>
<div>沈公述</div>
<pre>木葉輕飛。乍雨歇亭皋。簾捲秋光。欄隈砌角。綻拒霜幾處。深淺紅芳。
●●○○　●●●○○　○●○□　○○●●　●●○●●　○●○□
應恨開時晚。伴翠菊、風前並香。曉來清露。嫩面低凝。似帶啼妝。
○●○○●　●●●　○○●□　●○○●　●●○○　●●○□
堪傷。記得佳人。當時怨別。盈腮粉淚行行。而今最苦。奈千里身心。兩處淒涼。
○□　●●○○　○○●●　○○●●○□　○○●●　●○●○○　●●○□
感物成消黯。念舊歡、空勞寸腸。月斜殘漏。夢斷孤幃。一枕思量。
●●○○●　●●○　○○●□　●○○●　●●○○　●●○□</pre>
<p>此調只此一詞，無他首可校。<br>
</p>
</body>
</html>
