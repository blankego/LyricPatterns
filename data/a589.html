<html>
<head>
<title>夢揚州</title>
<meta http-equiv="Content-Type" content="text/html; charset=utf-8">
</head>

<body>

<p>宋秦觀自製曲，取詞中結句為名。</p>
<p>雙調九十九字，前後段各十句，五平韻</p>
<div>秦觀</div>
<pre>晚雲收。正柳塘花塢。煙雨初休。燕子未歸。惻惻輕寒如秋。
●○□　●●○○●　○●○□　●●●○　●●○○○□
小欄杆外東風軟。透繡幃、陰密香稠。江南遠。人今何處。鷓鴣啼破春愁。
●○○●○○●　●●○　○●○□　○○●　○○○●　●○○●○□
長記曾陪燕遊。酬妙舞清歌。麗錦纏頭。殢酒困花。十載因誰淹留。
○●○○●□　○●●○○　●●○□　●●●○　●●○○○□
醉鞭拂面歸來晚。望翠樓、簾捲金鉤。佳會阻。離情正亂。頻夢揚州。
●○●●○○●　●●○　○●○□　○●●　○○●●　○●○□</pre>
<p>此調只此一詞，無別首可校。汲古閣本，起結皆有脫誤，今依《詞緯》訂正。<br>
</p>
</body>
</html>
