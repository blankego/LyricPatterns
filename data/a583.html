<html>
<head>
<title>玲瓏玉</title>
<meta http-equiv="Content-Type" content="text/html; charset=utf-8">
</head>

<body>

<p>調見鳳林書院元詞，姚雲文自度曲。</p>
<p>雙調九十八字，前段九句五平韻，後段十句四平韻</p>
<div>姚雲文</div>
<pre>開歲春遲。早贏得、一白蕭蕭。風窗淅簌。夢驚鴛帳春嬌。
○●○○　●○●　●●○□　○○●●　●○○●○□
是處貂裘透暖。任樽前回舞。紅倦柔腰。今朝。虧陶家、茶鼎寂寥。
●●○○●●　●○○○●　○●○□　○□　○○○　○●●□
料得東皇戲劇。怕蛾兒街柳。先鬥元宵。宇宙低迷。倩誰分、淺凸深凹。
●●○○●●　●○○○●　○●○□　●●○○　●○○　●●○□
休嗟空花無據。便真個、瓊雕玉琢。總是虛飄。且沈醉。趁樓頭、零片未消。
○○○○○●　●○●　○○●●　●●○□　●○●　●○○　○●●□</pre>
<p>此調只有此詞，無別首可校。一本于〔且沈醉〕上多疊〔虛飄〕二字，今從鳳林書院詞訂正。</p>
</body>
</html>
