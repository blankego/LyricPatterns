<html>
<head>
<title>秋夜雨</title>
<meta http-equiv="Content-Type" content="text/html; charset=utf-8">
</head>

<body>

<p>調見蔣捷《竹山樂府》，題詠秋雨。</p>
<p>雙調五十一字，前後段各四句，三仄韻</p>
<div>蔣捷</div>
<pre>黃雲水驛秋笳咽。吹人雙鬢如雪。愁多無奈處。漫碎把、寒花輕絕。
○○●●○○■　○○⊙●○■　⊙○○●●　●●●　○○○■
紅雲轉入香心裏。夜漸深、人語初歇。此際愁更別。雁落影、西窗殘月。
○○●●○○●　●●○　○●○■　◎●○●■　●●●　○○○■</pre>
<p>蔣詞四首，平仄如一，惟前段第二句，或作〔春情不解分雪〕，不字仄聲；第三句，作〔寶箏弦斷盡〕，寶字仄聲；後段第三句，作〔今夜休要別〕，今字平聲。譜內可平可仄據之。<br>
</p>
</body>
</html>
