<html>
<head>
<title>雙雙燕</title>
<meta http-equiv="Content-Type" content="text/html; charset=utf-8">
</head>

<body>

<p>調見《梅溪集》，詞詠雙燕，即以為名。</p>
<p>雙調九十八字，前段九句五仄韻，後段十句七仄韻</p>
<div>史達祖</div>
<pre>過春社了。度簾幕中間。去年塵冷。差池欲住。試入舊巢相並。
●○●●　●○●○○　●○○■　○○●●　◎●●○○■
還相雕樑藻井。又軟語、商量不定。飄然快拂花梢。翠尾分開紅影。
○●○○●■　●◎●　○○◎■　○○●●○○　●●○○○■
芳徑。芹泥雨潤。愛貼地爭飛。競誇輕俊。紅樓歸晚。看足柳昏花暝。
○■　○○●■　●●●○○　●○○■　⊙○○●　●●●○○■
應是棲香正穩。便忘了、天涯芳信。愁損翠黛雙蛾。日日畫欄獨憑。
○●○○●■　●⊙●　○○○■　○◎●●⊙○　◎●●○◎■</pre>
<p>此詞平仄，參下吳詞，惟前段老二句、後段第三句句法參差，因不校注。</p>
<p>又一體　雙調九十八字，前段九句四仄韻，後段十句七仄韻</p>
<div>吳文英</div>
<pre>小桃謝後。雙雙燕。飛來幾家庭戶。輕煙曉暝。湘水暮雲遙渡。
●○●●　○○●　○○●○○■　○○●●　○●●○○■
簾外餘寒未捲。共斜入、紅樓深處。相將占得雕樑。似約韶光留住。
○●○○●●　●○●　○○○■　○○●●○○　●●○○○■
堪舉。翩翩翠羽。楊柳岸。泥香半和梅雨。落花風軟。戲逐亂紅飛舞。
○■　○○●■　○●●　○○●○○■　●○○●　●●●○○■
多少呢喃意緒。盡日向、流鶯分訴。還憐又過短牆。誰會萬千言語。
○●○○●■　●●●　○○○■　○○●●●○　○●●○○■</pre>
<p>此與史詞同，惟前段第二句三字、第三句六字，後段第三句三字、第四句六字異。<br>
</p>
</body>
</html>
