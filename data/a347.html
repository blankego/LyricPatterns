<html>
<head>
<title>慶春澤</title>
<meta http-equiv="Content-Type" content="text/html; charset=utf-8">
</head>

<body>

<p>此調有兩體，六十六字者見張先詞，九十八字者見《梅苑》詞。</p>
<p>雙調六十六字，前後段各七句，四仄韻</p>
<div>張先</div>
<pre>飛閣危橋相倚。人獨立東風。滿衣輕絮。還記憶江南。如今天氣。
⊙●⊙○○■　○●●○○　●○○■　○●●○○　⊙○○■
正白蘋花。繞堤漲流水。
●●○○　●○●○■
寒梅落盡誰寄。方春意無窮。青空千里。愁草樹依依。關城初閉。
○○●●○■　○⊙●○○　⊙○○■　○●●○○　○○○■
對月黃昏。角聲傍煙起。
●●○⊙　◎○●○■</pre>
<p>宋人無填此調者，故譜內可平可仄，悉參張詞別首。按，前段第三句，〔絮〕字在六御韻，屬角宮，通首所用，乃四紙韻，屬徵音，本不相通，《詞律》注借協無據。或曰吳越間方言〔絮〕讀作〔枲〕，轉入八霽，便可與四紙通，然終是出韻，不可為法。</p>
<p>又一體　雙調六十六字，前後段各七句，四仄韻</p>
<div>張先</div>
<pre>豔色不須妝樣。風韻好天真。畫毫難上。花影灩金樽。酒泉生浪。
●●●○○■　○●●○○　●○○■　○●●○○　●○○■
鎮欲留春。傍花為春唱。
●●○○　●○●○■
銀塘玉宇空曠。冰齒映輕唇。蕊紅新放。聲宛轉。疑隨煙香悠颺。
○○●●○■　○●●○○　●○○■　○●●　○○○○○■
對暮林靜。寥寥振清響。
●●○●　○○●○■</pre>
<p>此與〔飛閣危橋〕詞同，惟後段第四句三字、第五句六字異。按，此詞兩結，鎮字、為字、對字、振字，皆用去聲，與前詞正字、漲字、對字、傍字同。</p>
<p>又一體　雙調九十八字，前後段各十句，四仄韻</p>
<div>《梅苑》無名氏</div>
<pre>曉風嚴。正蕭然兔園。薄霧微罩。梅漸弄白。聳危苞勻小。
●○○　●○○●○　●●○■　○●●●　●○○○■
胭脂半點瓊瑰勝。望江南、資訊何杳。縱壽陽妍姿。學就新妝。暗香須少。
○○●●○○●　●○○　●●○■　●●○○○　●●○○　●○○■
幽豔滿寒梢。更遊蜂舞蝶。渾無飛繞。天賦品格。借東皇施巧。
○●●○○　●○○●●　○○○■　○●●●　●○○○■
孤根占得春前後。笑雪霜、漫欺容貌。況此花高強。終待和羹。肯饒芳草。
○○●●○○●　●●○　●○○■　●●○○○　○●○○　●○○■</pre>
<p>此詞見《梅苑》，亦名《慶春澤》，錄之以備一體。至《詞律》所收劉鎮詞一百八字者，系《高陽臺》，與此無涉。<br>
</p>
</body>
</html>
