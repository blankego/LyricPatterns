<html>
<head>
<title>舞馬詞</title>
<meta http-equiv="Content-Type" content="text/html; charset=utf-8">
</head>
<body>

<p>《唐書‧禮樂志》：明皇嘗命教舞馬四百蹄，各為左右分部目，衣以文繡，絡以金珠，每千秋節舞於勤政樓下。賜宴設酺，其曲數十疊，馬聞聲奮首鼓尾，縱橫應節。又施三層板床，乘馬而上，抃轉如飛。或命壯士舉榻，馬舞其上，歲以為常。</p>
<p>單調二十四字，四句三平韻</p>
<div>張說</div>
<pre>彩旄八佾成行。時龍五色因方。屈膝銜杯赴節。傾心獻壽無疆。
●○●●○□　○○●●○□　●●○○●●　○○●●○□</pre>
<p>此亦唐人六古絕句，其平仄不拘。按，張說本集詞六首，惟此一首起句用韻。和聲云：四海和平樂。</p>
<p>又一體　單調二十四字，四句兩平韻</p>
<div>張說</div>
<pre>天鹿遙徵衛叔。日龍上借羲和。將共兩驂爭舞。來隨八駿齊歌。
○●○○●●　●○●●○□　○●●○○●　○○●●○□</pre>
<p>此首起句不用韻。按，張說詞五首皆然。和聲云：聖代升平樂。</p>
</body>
</html>
