<html>
<head>
<title>勝勝令</title>
<meta http-equiv="Content-Type" content="text/html; charset=utf-8">
</head>

<body>

<p>俞克成詞，名《聲聲令》。</p>
<p>雙調六十六字，前段七句四平韻，後段八句四平韻</p>
<div>曹勳</div>
<pre>梅風吹粉。柳影搖金。漸看春意入芳林。
○○⊙●　◎●○□　●○○●●○□
波明草嫩。據征鞍。晚煙沈。向野館、愁緒怎禁。
○○●●　●○⊙　●○□　●●◎　○●●□
過了燒燈。醉別院。阻同尋。瑣窗還是冷瑤琴。
◎●○○　◎●●　●○□　●○○●●○□
燈花謝也。擁春寒。掩閑衾。念翠屏、應倚夜深。
○○●●　●○○　●○□　●●○　⊙●●□</pre>
<p>此與俞詞俱用閉口韻，想是音律所寓，惜無可考，故譜內可平可仄，悉參俞詞。</p>
<p>又一體　雙調六十六字，前段七句四平韻，後段八句六平韻</p>
<div>俞克成</div>
<pre>簾移碎影。香褪衣襟。舊家庭院嫩苔侵。
○○●●　○●○□　●○○●●○□
東風過盡。暮雲鎖。綠窗深。怕對人、閑枕剩衾。
○○●●　●○●　●○□　●●○　○●●□
樓底輕陰。春信斷。怯登臨。斷腸魂夢兩沈沈。花飛水遠。便從今。
○●○□　○●●　●○□　●○○●●○□　○○●●　●○□
莫追尋。又怎禁、驀地上心。
●○□　●●○　●●●□</pre>
<p>此與曹詞同，惟後段起句及第六句俱用韻異。</p>
</body>
</html>
