<html>
<head>
<title>西湖月</title>
<meta http-equiv="Content-Type" content="text/html; charset=utf-8">
</head>

<body>

<p>調見鳳林書院元詞，黃子行自度商調曲。</p>
<p>雙調一百四字，前後段各十句，四仄韻</p>
<div>黃子行</div>
<pre>初弦月掛林梢。又一度西園。探梅消息。粉牆朱戶。苔枝露蕊。淡勻輕飾。
○○●●○○　●●●○○　●○○■　●○⊙●　○○●●　●○○■
玉兒應有恨。為悵望、東昏相記憶。便解佩、飛入雲階。長伴此花傾國。
◎○○●●　●●●　○○○●■　●●●　⊙●○○　⊙●●○○■
還嗟瘦損幽人。記立馬攀條。倚欄橫笛。少年風味。拈花弄蕊。愛香憐色。
⊙○●●○○　●●●○○　●⊙○■　●○○●　○○●●　●○○■
揚州何遜在。試點染、吟箋留醉墨。漫贏得、疏影寒窗。夜深孤寂。
○○○●●　●●●　○○○●■　●○●　○●○○　●⊙○■</pre>
<p>此調只有黃詞二首，故此詞可平可仄，悉參〔湖光冷浸〕詞。</p>
<p>又一體　雙調一百三字，前後段各十句，四仄韻</p>
<div>黃子行</div>
<pre>湖光冷浸玻璃。蕩一晌薰風。小舟如葉。藕花十丈。雲梳霧洗。翠嬌紅怯。
○○●●○○　●●●○○　●○○■　●○●●　○○●●　●○○■
壼觴圍坐處。正酒醁吹波、潮暈頰。尚記得、玉臂生涼。不放汗香輕浹。
○○○●●　●●●○○　○●■　●●●　●●○○　●●●○○■
殢人小摘牆榴。為碎掐猩紅。細認裙褶。舊遊如夢。新愁似織。淚珠盈睫。
●○●●○○　●●●○○　●●○■　●○○●　○○●●　●○○■
秋娘風味在。怎得對、銀釭生笑靨。消瘦沈約詩腰。彷彿堪撚。
○○○●●　●●●　○○○●■　○●●●○○　●●○■</pre>
<p>此與〔初弦月掛〕詞同，惟後段第九句減一字異。</p>
</body>
</html>
