<html>
<head>
<title>雪梅香</title>
<meta http-equiv="Content-Type" content="text/html; charset=utf-8">
</head>

<body>

<p>《樂章集》注：正宮。</p>
<p>雙調九十四字，前段九句四平韻，後段十一句五平韻</p>
<div>柳永</div>
<pre>景蕭索。危樓獨立面晴空。動悲秋情緒。當時宋玉應同。
●○●　○○◎●●○□　●○○○●　⊙○●●○□
漁市孤煙嫋寒碧。水村殘葉舞愁紅。楚天闊。浪浸斜陽。千里溶溶。
○●⊙○●○●　●○○●●○□　◎○●　●●○○　⊙●○□
臨風。想佳麗。別後愁顏。鎮斂眉峰。可惜當年。頓乖雨跡雲蹤。
○□　●○●　●●○○　●●○□　◎●○○　●○●●○□
雅態妍姿正歡洽。落花流水忽西東。無憀意。盡把相思。分付征鴻。
◎●○○●○●　●○○●●○□　○○●　●●○○　⊙●○□</pre>
<p>此詞前段第五句、後段第七句，例作拗體，填者辨之。可平可仄，參下無名氏詞。</p>
<p>又一體　雙調九十四字，前段九句四平韻，後段十句四平韻</p>
<div>《梅苑》無名氏</div>
<pre>歲將暮。雲帆風捲正淒涼。見梅花呈瑞。素英澹薄含芳。
●○●　○○○●●○□　●○○○●　●○●●○□
千片逞姿向江國。一枝無力倚鄰牆。凝眸望。昨夜前村。雅態難忘。
○●●○●○●　●○○●●○□　○○●　●●○○　●●○□
爭妍鬥鮮潔。皓彩寒輝。冷豔清香。姑射真人。更兼傅粉容光。
○○●○●　●●○○　●●○□　○●○○　●○●●○□
梁苑奇才動佳句。漢宮嬌態學嚴妝。無憀恨。獨對光輝。別岸垂楊。
○●○○●○●　●○○●●○□　○○●　●●○○　●●○□</pre>
<p>此與柳詞同，惟換頭句不藏短韻異。</p>
</body>
</html>
