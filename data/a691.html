<html>
<head>
<title>龍山會</title>
<meta http-equiv="Content-Type" content="text/html; charset=utf-8">
</head>

<body>

<p>《虛齋樂府》注：商調。</p>
<p>雙調一百三字，前段十句六仄韻，後段九句五仄韻</p>
<div>趙以夫</div>
<pre>九日無風雨。一笑憑高。浩氣橫秋宇。群峰青可數。寒城小、一水縈回如縷。
◎●○○■　●●○○　●●○○■　⊙○○●■　○⊙●　◎●○○○■
西北最關情。漫遙指、東徐南楚。黯銷魂。斜陽冉冉。雁聲悲苦。
⊙●●○○　●⊙●　○○⊙■　◎○⊙　○○●●　◎○⊙■
今朝寒菊依然。重上南樓。草草成歡聚。詩朋休浪賦。舊題處、俯仰已隨塵土。
○⊙⊙●○○　⊙●○○　●●○○■　⊙○○●■　◎⊙●　◎●◎○○■
莫放酒行疏。清漏短、涼蟾當午。也全勝、白衣未至。獨醒凝佇。
◎●●○○　⊙◎●　○○⊙■　◎⊙⊙　◎○●●　●○○■</pre>
<p>此調只有趙詞兩首及吳文英詞，句讀悉同，所小異者，惟吳詞小押兩韻耳，故此詞可平可仄，悉參趙詞別首及吳詞。按，趙詞別首，前段第一句〔佳節明朝九〕，佳字平聲；第六句〔碧落杳無邊〕，碧字仄聲；第七句〔但玉削、千峰寒瘦〕，玉字仄聲；第八句〔留連久〕，留字平聲，久字仄聲；後段第八句〔歸去也、東籬好在〕，歸字平聲，去也二字俱仄聲，東字平聲。譜內可平可仄據此，餘參吳詞。</p>
<p>又一體　雙調一百三字，前段十句五仄韻，後段九句四仄韻</p>
<div>吳文英</div>
<pre>石徑幽雲罅。步障深深。豔錦青紅亞。小喬和夢醒。環佩杳、煙水茫茫城下。
●●○○■　●●○○　●●○○■　●○○●●　○●●　○●○○○■
何處不秋陰。問誰借、東風豔冶。最嬌嬈。愁侵醉頰。紅綃淚灑。
○●●○○　●○●　○○●■　●○○　○○●●　○○●■
搖落翠莽平沙。欲挽斜陽。駐短亭車馬。晚妝羞未墮。沈恨起、金谷魂飛深夜。
○●●●○○　●●○○　●●○○■　●○○●●　○●●　○●○○○■
驚雁落清歌。酹花底、觥船快瀉。後歸來、井梧上有。玉蟾遙掛。
○●●○○　●○●　○○●■　●○○　●○●●　●○○■</pre>
<p>此與趙詞同，惟前後段第四句，俱不押韻異。</p>
</body>
</html>
