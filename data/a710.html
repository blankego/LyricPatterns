<html>
<head>
<title>陽春</title>
<meta http-equiv="Content-Type" content="text/html; charset=utf-8">
</head>

<body>

<p>一名《陽春曲》。</p>
<p>雙調一百四字，前段九句五仄韻，後段八句五仄韻</p>
<div>楊無咎</div>
<pre>蕙風輕。鶯語巧。應喜乍離幽谷。
●○○　○◎●　○●●○○■
飛過北窗前。迎清曉、麗日明透翠幃縠。篆台芬馥。
○●●○○　○○●　●●○●●○■　●○○■
初睡起、橫斜簪玉。因甚自覺腰肢瘦。新來又寬裙幅。
○●●　⊙○○■　○●●●○○●　○○●○○■
對青鏡無心、忺梳裹。誰問著、餘酲帶宿。
●○●○○　○○●　○●●　○○●■
尋思前歡往事。似驚回、好夢難續。
○○○○●●　●○○　●●○■
花亭遍倚檻曲。厭滿眼、爭春凡木。盡憔悴、過了清明後。愁紅慘綠。
○○●●●■　●●●　○○○■　●○●　●●○○●　○○●■</pre>
<p>此調宋人填者甚少，其可平可仄，惟史達祖一詞可校。</p>
<p>又一體　雙調一百四字，前段九句五仄韻，後段八句五仄韻</p>
<div>史達祖</div>
<pre>杏花煙。梨花月。誰與暈開春色。坊巷曉愔愔。東風斷、舊火銷處近寒食。
●○○　○○●　○●●○○■　○●●○○　○○●　●●○●●○■
少年蹤跡。愁暗隔、水南山北。還是寶絡雕鞍。被鶯聲、喚來香陌。
●○○■　○●●　●○○■　○●●●○○　●○○　●○○■
記飛蓋西園、寒猶凝。驚醉耳、誰家夜笛。
●○●○○　○○●　○●●　○○●■
燈前重簾不掛。殢華裾、粉淚曾拭。如今故里資訊。
○○○○●●　●○○　●●○■　○○●●●■
賴海燕、年時相識。奈芳草、正鎖江南夢。春衫怨碧。
●●●　○○○■　●○●　●●○○●　○○●■</pre>
<p>此與楊詞同，惟前段第八句六字、第九句七字異。</p>
</body>
</html>
