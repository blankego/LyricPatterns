<html>
<head>
<title>八寶妝</title>
<meta http-equiv="Content-Type" content="text/html; charset=utf-8">
</head>

<body>

<p>仇遠詞，名《八寶玉交枝》，與《新雁過妝樓》別名《八寶妝》者不同。</p>
<p>雙調一百十字，前段十句四仄韻，後段九句五仄韻</p>
<div>李甲</div>
<pre>門掩黃昏。畫堂人寂。暮雨乍收殘暑。簾捲疏星庭戶悄。隱隱嚴城鐘鼓。
○●○○　●○○●　●●●○○■　○●○○○●●　●●○○○■
空階煙暝。半開斜月朦朧。銀河澄淡風悽楚。還是鳳樓人遠。桃源無路。
○○○●　●⊙○●○○　○○○●○○■　○●●○○●　○○○■
惆悵夜久星繁。碧雲望斷。玉簫聲在何處。
⊙◎●●⊙○　●○●●　◎○○●○■
念誰伴、茜裙翠袖。共攜手、瑤台歸去。
●○●　◎○◎●　●○●　○○○■
對修竹、森森院宇。曲屏香暖凝沈炷。問對酒當歌。情懷記得劉郎否。
●○●　○○●■　●○○●○○■　●●●○○　○○●●○○■</pre>
<p>此調只有仇遠詞可校。</p>
<p>又一體　雙調一百十字，前段十句五仄韻，後段九句七仄韻</p>
<div>仇遠</div>
<pre>滄島雲連。綠瀛秋入。暮景卻沈洲嶼。無浪無風天地白。聽得湖生人語。
○●○○　●○○●　●●●○○■　○●○○○●●　●●○○○■
擎空孤柱。翠倚高閣恁虛。中流蒼碧迷煙霧。惟見廣寒門外。青無重數。
○○○■　●●○●○○　○○○●○○■　○●●○○●　○○○■
不知是水是山。不知是樹。漫漫知是何處。
●○●●●○　●○●■　○○○●○■倩誰問、淩波輕步。漫凝睇、乘鸞秦女。■●○●　○○○■　●○●　○○○■
想庭曲、霓裳正舞。莫須長笛吹愁去。怕喚起魚龍。三更噴作前山雨。
●○●　○○●■　●○○●○○■　●●●○○　○○●●○○■</pre>
<p>此與李詞同，惟前段第六句，後段第二句、第四句俱押韻異。</p>
</body>
</html>
