<html>
<head>
<title>長相思慢</title>
<meta http-equiv="Content-Type" content="text/html; charset=utf-8">
</head>

<body>

<p>《樂章集》注：商調。</p>
<p>雙調一百三字，前段十一句六平韻，後段十句四平韻</p>
<div>柳永</div>
<pre>畫鼓喧街。蘭燈滿市。皎月初照嚴城。清都絳闕夜景。風傳銀箭。露暖金莖。
●●○○　○○◎●　◎●○●○□　○○●●●●　○○○●　●●○□
巷陌縱橫。過平康款轡。緩聽歌聲。鳳燭熒熒。那人家、未掩香屏。
●●○□　●○○◎●　●●○□　●●○□　●○○　●●○□
向羅綺叢中。認得依稀舊日。雅態輕盈。嬌波豔冶。巧笑依然。有意相迎。
●○●○○　●●○○●●　●●○□　○○●●　◎●○○　●●○□
牆頭馬上。漫遲留、難寫深誠。又豈知、名宦拘檢。年來減盡風情。
○○●●　●○○　○●○□　●⊙○　○●○●　○○●●○□</pre>
<p>此調以柳詞、秦詞為正體，若周詞、袁詞之句讀小異，皆變格也。此詞與周詞大同小異，故可平可仄，悉參周詞。</p>
<p>又一體　雙調一百三字，前段十一句六平韻，後段十一句四平韻</p>
<div>周邦彥</div>
<pre>夜色澄明。天街如水。風力微冷簾旌。幽期再偶。坐久相看。才喜欲歎還驚。
●●○○　○○○●　○●○●○□　○○●●　●●○○　○●●●○□
醉眼重醒。映雕欄修竹。共數流螢。細語輕盈。盡銀台、掛蠟潛聽。
●●○□　●○○○●　●●○□　●●○□　●○○　●●○□
自初識伊家。便惜妖嬈豔質。美盼柔情。桃溪換世。鸞馭淩空。有願須成。
●○●○○　●●○○●●　●●○□　○○●●　○●○○　●●○□
遊絲蕩絮。任輕狂、相逐牽縈。但連環不解。流水長東。難負深盟。
○○●●　●○○　○●○□　●○○●●　○●○○　○●○□</pre>
<p>此詞與柳詞校，前段第四、五、六句，作四字兩句、六字一句，後段第九、十句、結句，作五字一句、四字兩句異。</p>
<p>又一體　雙調一百四字，前段十一句六平韻，後段九句五仄韻</p>
<div>秦觀</div>
<pre>鐵甕城高。蒜山渡闊。干雲十二層樓。開樽待月。掩箔披風。依然燈火揚州。
●●○○　●○●●　⊙⊙◎●○□　○○●●　●●○○　⊙○○●○□
綺陌南頭。記歌名宛轉。鄉號溫柔。曲檻俯清流。想花陰、誰繫蘭舟。
●●○□　●○○◎●　⊙●○□　◎●●○□　●○○　⊙●○□
念淒絕秦弦。感深荊賦。相望幾許凝愁。勤勤裁尺素。奈雙魚、難渡瓜洲。
●⊙●○○　●○○●　○◎●●○□　○○○◎●　●○○　⊙●○□
曉鑒堪羞。潘鬢短、吳霜漸稠。幸於飛、鴛鴦未老。不應同是悲秋。
◎●○□　○●●　○○●□　●○○　○○●●　◎○⊙●○□</pre>
<p>此即柳詞體，但前段第十句添一字，作五字句。楊無咎〔急雨回風〕詞，悉照此填。舊刻後結脫四字，今據《花草粹編》增定。按，楊詞，前段第六句〔一樽同醉青州〕，一字仄聲；第八句〔記檀槽淒絕〕，淒字平聲；後段第一句〔況得意情懷〕，得字仄聲；第三句〔尋思可奈離愁〕，思字平聲；第五句〔任征帆、只抵蘆州〕，隻字仄聲；結句〔綢繆莫負清秋〕，莫字仄聲。譜內可平可仄據此，餘參袁詞句法同者。</p>
<p>又一體　雙調一百四字，前段十一句六平韻，後段九句四平韻</p>
<div>袁去華</div>
<pre>葉舞殷紅。水搖瘦碧。隱約天際帆歸。寒鴉影裏。斷雁聲中。依然殘照輝輝。
●●○○　●○●●　●●○●○□　○○●●　●●○○　○○○●○□
立馬看梅。試尋香嚼蕊。醉折繁枝。山翠掃修眉。記人人、蹙黛愁時。
●●○□　●○○●●　●●○□　○●●○□　●○○　●●○□
歎客裏、光陰易失。霜侵短鬢。塵染征衣。陽臺雲歸後。到如今、重見無期。
●●●　○○●●　○○●●　○●○□　○○○○●　●○○　○●○□
流怨清商。空細寫、琴心向誰。更難將、愁隨夢去。相思惟有天知。
○●○○　○●●　○○●□　●○○　○○●●　○○○●○□</pre>
<p>此詞與秦詞校，後段第一句七字，第二、三句皆四字，第六句不押韻異。<br>
  <br>
  <br>
  ▲柳永詞，認得依稀舊日，校楊無咎詞，應以稀字為句 </p>
</body>
</html>
