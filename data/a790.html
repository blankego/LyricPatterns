<html>
<head>
<title>春風嫋娜</title>
<meta http-equiv="Content-Type" content="text/html; charset=utf-8">
</head>

<body>

<p>調見《雲月詞》，馮艾子自度腔，注黃鐘羽，即般涉調。</p>
<p>雙調一百二十五字，前段十二句五平韻，後段十五句五平韻</p>
<div>馮艾子</div>
<pre>被樑間雙燕。話盡春愁。朝粉謝。午花柔。
●○○○●　●●○□　○●●　●○□
倚紅欄、故與蝶圍蜂繞。柳綿無數。飛上梢頭。
●○○　●●●○○●　●○○●　○●○□
鳳管聲圓。蠶房香暖。笑攬羅衫須少留。隔院蘭馨趁風遠。鄰牆桃影伴煙收。
●●○○　○○○●　●●○○○●□　●●○○●○●　○○○●●○□
些子風情未減。眉頭眼尾。萬千事、欲說還休。薔薇露。牡丹毬。
○●○○●●　○○●●　●○●　●●○□　○○●　●○□
殷勤記省。前度綢繆。夢裏飛紅。覺來無覓。望中新綠。別後空稠。
○○●●　○●○□　●●○○　●○○●　●○○●　●●○□
相思難偶。歎無情明月。今年已是。三度如鉤。
○○○●　●○○○●　○○●●　○●○□</pre>
<p>此調只有此詞，無別首宋詞可校。</p>
</body>
</html>
