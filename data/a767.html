<html>
<head>
<title>高山流水</title>
<meta http-equiv="Content-Type" content="text/html; charset=utf-8">
</head>

<body>

<p>調見《夢窗詞》，吳文英自度曲，贈丁基仲妾作也。妾善琴，故以《高山流水》為調名。</p>
<p>雙調一百十字，前段十句六平韻，後段十一句六平韻</p>
<div>吳文英</div>
<pre>素弦一一起秋風。寫柔情、多在春蔥。徽外斷腸聲。霜霄暗落驚鴻。低顰處、
●○●●●○□　●○○　○●○□　○●●○○　○○●●○□　○○●
剪綠裁紅。仙郎伴。新制還賡舊曲。映月簾櫳。似名花並蒂。日日醉春濃。
●●○□　○○●　○●○○●●　●●○□　●○○●●　●●●○□
吳中。空傳有西子。應不解、換徵移宮。蘭蕙滿襟懷。唾碧總噴花茸。後堂深、
○□　○○●○●　○●●　●●○□　○●●○○　●●●●○□　●○○
想費春工。客愁重。時聽蕉寒雨碎。淚濕瓊鐘。恁風流也。稱金屋、貯嬌慵。
●●○□　●○●　○●○○●●　●●○□　●○○●　●○●　●○□</pre>
<p>此調文英自製，無別首宋詞可校，其平仄當從之。</p>
</body>
</html>
