<html>
<head>
<title>戀情深</title>
<meta http-equiv="Content-Type" content="text/html; charset=utf-8">
</head>

<body>

<p>唐教坊曲名。</p>
<p>雙調四十二字，前段四句兩仄韻、兩平韻，後段四句三平韻</p>
<div>毛文錫</div>
<pre>滴滴銅壺寒漏夜。醉紅樓月。宴餘香殿會鴛衾。蕩春心。
●●○○○●■　●○○■　◎○⊙●●○□　●○□
真珠簾下曉光侵。鶯語隔瓊林。寶帳欲開慵起。戀情深。
⊙○○●●○□　⊙●●○□　●●●○○●　●○□</pre>
<p>毛詞二首，俱以〔戀情深〕三字結，如《訴衷情》例。其前後第二句〔醉紅樓月〕、〔簇神仙伴〕，俱作上一下一、中二字相連句法，填此調者宜從之。此詞可平可仄，參下〔玉殿春濃〕詞。</p>
<p>又一體　雙調四十二字，前段四句兩仄韻、兩平韻，後段四句三平韻</p>
<div>毛文錫</div>
<pre>玉殿春濃花爛漫。簇神仙伴。羅裙窣地縷黃金。奏清音。
●●○○○●■　●○○■　○○●●●○□　●○□
酒闌歌罷兩沈沈。一笑動君心。永願作、鴛鴦伴。戀情深。
●○○●●○□　●●●○□　●●●　○○●　●○□</pre>
<p>後段第三句，六字折腰，句法與前詞微異。</p>
</body>
</html>
