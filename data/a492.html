<html>
<head>
<title>薄媚摘遍</title>
<meta http-equiv="Content-Type" content="text/html; charset=utf-8">
</head>

<body>

<p>沈括《夢溪筆談》：所謂大遍者，凡數十解，每解有數疊，裁截用之，則謂之摘遍。按，《薄媚》大曲凡十遍，此蓋摘其入破之一遍也。</p>
<p>雙調九十二字，前段十一句三仄韻、一協韻，後段十句四仄韻、一協韻</p>
<div>趙以夫</div>
<pre>桂香消。梧影瘦。黃菊迷深院。倚西風。看落日。長江東去如練。
●○○　○●●　○●○○■　●○○　○●●　○○○●○■
先生底事。有賦飄然。剛道為田園。獨醒何為。持杯自勸未能免。
○○●●　●●○○　○●●○◇協●●○○　○○●●●○■
休把茱萸吟玩。但管年年健。千古事。幾憑欄。吾生九十強半。
○●○○○■　●●○○■　○●●　●○○　○○●●○■
歡娛終日。富貴何時。一笑醉鄉寬。倒載歸來。回廊月又滿。
○○○●　●●○○　●●●○◇協●●○○　○○●●■</pre>
<p>此詞仄韻中入平韻，亦是本部三聲協，與大曲《薄媚》入破第一詞大同小異，惟《虛齋樂府》有之，其平仄無別首宋詞可校。<br>
</p>
</body>
</html>
