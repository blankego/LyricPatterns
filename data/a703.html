<html>
<head>
<title>宴瓊林</title>
<meta http-equiv="Content-Type" content="text/html; charset=utf-8">
</head>

<body>

<p>唐教坊曲名。《宋史‧樂志》：雙調。</p>
<p>雙調一百四字，前段十句四仄韻，後段十句五仄韻</p>
<div>黃裳</div>
<pre>紅紫趁春闌。獨萬簇瓊英。尤未開罷。問誰共、綠幄宴群真。皓雪肌膚相亞。
○●●○○　●●●○○　○●○■　●○◎　●●●○○　●●⊙○○■
華堂路。小橋邊。向晴陰一架。為香清、把作寒梅看。喜風來偏惹。
○○●　●○○　●○○●■　●○○　●●○○●　●○○○■
莫笑因緣。見影跨春空。榮稱亭榭。助巧笑、曉妝如畫。有花鈿堪借。
●●○○　●●●○○　○○○■　●●●　●○○■　●○○⊙■
新醅泛、寒冰幾點。拌今日、醉尤飛斝。翠羅幃中。臥蟾光碎。何須待還舍。
○○●　○○●●　⊙○●　●○○■　●○○○　●○○●　○○●○■</pre>
<p>此調惟黃裳詞二首，句讀大同小異。此詞可平可仄，即參下詞句讀同者。</p>
<p>又一體　雙調一百三字，前段九句四仄韻，後段八句四仄韻</p>
<div>黃裳</div>
<pre>霜月和銀燈。乍送目樓臺。星漢高下。愛東風、已暖綺羅香。競走去來車馬。
○●●○○　●●●○○　○●○■　●○○　●●●○○　●●●○○■
紅蓮萬斛。開盡處、長安一夜。少年郎、兩兩桃花面。有餘光相借。
○○●●　○●●　○○●■　●○○　●●○○●　●○○○■
因甚靈山在此。是何人、能運神化。對景便作神仙會。恐雲駢且駕。
○●○○●●　●○○　○●○■　●●●●○○●　●○○●■
思曾侍、龍樓俯覽。笑聲遠、洞天飛斝。向東尤幸時如故。群芳未開謝。
○○●　○○●●　●○●　●○○■　●○○●○○●　○○●○■</pre>
<p>此詞前段第六、七句，後段起、結處俱與前首不同。</p>
</body>
</html>
