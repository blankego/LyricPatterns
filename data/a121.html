<html>
<head>
<title>好女兒</title>
<meta http-equiv="Content-Type" content="text/html; charset=utf-8">
</head>

<body>

<p>此調有兩體。四十五字者，起於黃庭堅，因詞有〔懶繫酥胸羅帶，羞見繡鴛鴦〕句，名《繡帶兒》，《花草粹編》一作《繡帶子》。六十二字者起于晏幾道，與黃詞迥別。</p>
<p>雙調四十五字，前段四句三平韻，後段五句三平韻</p>
<div>黃庭堅</div>
<pre>小院一枝梅。衝破曉寒開。偶到芳園遊戲。滿袖帶香回。
◎●●○□　⊙◎●○□　◎●○○○●　◎●●○□
玉酒覆銀盃。盡醉去、猶待重來。東鄰何事。驚吹怨笛。雪片成堆。
◎●●○□　●◎◎　⊙●○□　⊙○○●　○○●●　●●○□</pre>
<p>黃詞此體，較為整齊，有曾覿詞可校。前段第三句，曾詞〔還是東風來也〕，還字平聲；後段第二句，黃詞別首〔怎奈向目下悽惶〕，目字仄聲；第三句，曾詞〔暮寒香細〕，暮字仄聲。譜內可平可仄據此，餘參下詞。</p>
<p>又一體　雙調四十五字，前後段各四句，三平韻</p>
<div>黃庭堅</div>
<pre>春去幾時還。問桃李無言。燕子歸棲風急。梨雪亂西園。
○●●○□　●○●○□　●●○○○●　○●●○□
惟有月嬋娟。似人人、難近如天。願教清影常相見。更乞取團圓。
○●●○□　●○○　○●○□　●○○●○○●　●●●○□</pre>
<p>此即前詞體，惟後段第三句七字，第四句五字異。</p>
<p>又一體　雙調六十二字，前段六句三平韻，後段六句兩平韻</p>
<div>晏幾道</div>
<pre>綠遍西池。梅子青時。盡無端、盡日東風惡。
◎●○□　⊙●○□　●⊙○　●●○○●
更霏微細雨。惱人離恨。滿路春泥。
●○○●●　◎○⊙●　◎●○□
應是行雲歸路。有閑淚、灑相思。想旗亭、望斷黃昏月。
⊙●⊙○○●　◎○●　●○□　●○○　●●○○●
又依前誤了。紅箋香信。翠袖歡期。
●⊙○◎●　⊙○⊙●　◎●○□</pre>
<p>此調只有晏詞別首及賀鑄詞可校。賀詞，前段起句〔車馬匆匆〕，車字平聲；第二句〔會國門東〕，會字仄聲；第三句〔記六朝、舊數閨房秀〕，六字仄聲；第五句〔摴蒱局上〕，摴字平聲，局字仄聲；第六句〔黃葉西風〕，黃字平聲；後段第一句〔不減麗華標韻〕，不字、麗字俱仄聲；第二句〔從今夜與誰同〕，從字平聲；第四句，晏詞別首〔向水沉煙底〕，水字仄聲，煙字平聲；第五句，賀詞〔悔分釵燕〕，悔字仄聲，又〔吳蠶八繭〕，八字仄聲；結句〔長望書鴻〕，長字平聲。譜內可平可仄據此。<br>
</p>
</body>
</html>
