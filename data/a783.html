<html>
<head>
<title>賀新郎</title>
<meta http-equiv="Content-Type" content="text/html; charset=utf-8">
</head>

<body>

<p>葉夢得詞，有〔唱金縷〕句，名《金縷歌》，又名《金縷曲》，又名《金縷詞》；蘇軾詞，有〔乳燕飛華屋〕句，名《乳燕飛》，有〔晚涼新浴〕句，名《賀新涼》，有〔風敲竹〕句，名《風敲竹》；張輯詞，有〔把貂裘換酒長安市〕句，名《貂裘換酒》。</p>
<p>雙調一百十六字，前後段各十句，六仄韻</p>
<div>葉夢得</div>
<pre>睡起流鶯語。掩蒼苔、房櫳向曉。亂紅無數。吹盡殘花無人問。惟有垂楊自舞。
⊙●○○■　●○○　⊙○◎●　◎○○■　○●○○○○●　⊙●⊙○◎■
漸暖靄、初回輕暑。寶扇重尋明月影。暗塵侵、上有乘鸞女。驚舊恨。鎮如許。
◎◎●　⊙○⊙■　◎●⊙○○●●　●⊙○　◎●○○■　⊙●●　◎○■
江南夢斷蘅江渚。浪黏天、蒲萄漲綠。半空煙雨。
⊙○◎●○○■　●⊙⊙　⊙⊙◎⊙　◎○⊙■
無限樓前滄波意。誰採蘋花寄取。但悵望、蘭舟容與。
○●○○○○◎　⊙●◎○◎■　●◎●　⊙○⊙■
萬里雲帆何時到。送孤鴻、目斷千山阻。誰為我。唱金縷。
◎●⊙○○⊙●　●⊙○　◎●○○■　⊙●●　◎○■</pre>
<p>此調始自蘇軾，因蘇詞後段〔花前對酒〕句少一字，且格調未諧，故以此詞作譜。按，前後段第四句，惟此詞及蘇詞，俱作拗體，餘各不同，若校注入譜，恐易混淆，填者任擇一體宗之可也。又，王邁詞之前後兩結句〔數賢者，一不肖〕，〔清獻後，又有趙〕，又一首詞後結〔看卿等，上霄漢〕，及譜中類列《豹隱紀談》詞之前後段第二句，〔荷東君著意看承〕，〔怕仙槎輕轉旌旗〕，呂詞之前段第五句〔桃花面皮似熟〕，後段第四句〔春山子規更切〕，俱與調不合，概不校注平仄。按，辛棄疾詞，前段第二句〔染胭脂苧羅山下〕，山字平聲；李玉詞，第六句〔漸玉枕騰騰夢醒〕，夢字仄聲；劉克莊詞，第七句〔閣老鳳樓修造手〕，鳳字仄聲；辛詞，第八句〔轉越江剷地迷歸路〕，越字仄聲；後段第六句〔為豁散蠻煙瘴雨〕，瘴字仄聲；第八句〔怕壯懷激烈須歌者〕，壯字仄聲，譜內可平可仄據此，餘參所採諸詞。宋自選詞，前段起句〔步自雪堂去〕，雪字入聲；辛詞，第三句〔清泉一勺〕，一字入聲，此皆以入作平，譜內亦不校注平仄。</p>
<p>又一體　雙調一百十六字，前後段各十句，八仄韻</p>
<div>辛棄疾</div>
<pre>瑞氣籠清曉。捲珠簾、次第笙歌。一時齊奏。無限神仙離蓬島。鳳駕輦車初到。
●●○○■　●○○　●●○○　●○○■　○●○○○○■　●●●○○■
見擁個、仙娥窈窕。玉佩丁璫風縹緲。正嬌姿、一似垂楊嫋。天上有。人間少。
●●●　○○●■　●●○○○●■　●○○　●●○○■　○●●　○○■
劉郎正是當年少。更那堪、天教付與。最多才貌。
○○●●○○■　●○○　○○●●　●○○■
玉樹瓊枝相映耀。誰與安排忒好。有多少、風流歡笑。
●●○○○●■　○●○○●■　●○●　○○○■
直待來春成名了。馬如龍、綠綬欺芳草。同富貴。又偕老。
●●○○○○■　●○○　●●○○■　○●●　●○■</pre>
<p>此與葉詞同，惟前後段第四句、第七句，俱押韻異。此詞前段第二句，平仄與調不合。</p>
<p>又一體　雙調一百十五字，前後段各十句，六仄韻</p>
<div>蘇軾</div>
<pre>乳燕飛華屋。悄無人、槐陰轉午。晚涼新浴。手弄生綃白團扇。扇手一時似玉。
●●○○■　●○○　○○●●　●○○■　●●○○●○●　●●●○●■
漸困倚、孤眠清熟。簾外誰來推繡戶。枉教人、夢斷瑤台曲。又卻是。風敲竹。
●●●　○○○■　○●○○○●●　●○○　●○○○■　●●●　○○■
石榴半吐紅巾蹙。待浮花浪蕊都盡。伴君幽獨。
●○●●○○■　●○○●●○●　●○○■
穠豔一枝細看取。芳意千重似束。又恐被、秋風驚綠。
○●●○●●●　○●○○●■　●●●　○○○■
若待得君來向此。花前對酒不忍觸。共粉淚。兩簌簌。
●●●○○●●　○○●●●●■　●●●　●●■</pre>
<p>此與葉詞同，惟後段第八句減一字異。按，韓淲詞〔一身閑處誰能縛〕，又一首〔撒鹽起絮分才劣〕，正與此合。此詞平仄，多與諸家不同，結句上〔簌〕字，以入作平。</p>
<p>又一體　雙調一百十七字，前後段各十句，七仄韻</p>
<div>辛棄疾</div>
<pre>柳暗淩波路。送春歸、一番新綠。猛風暴雨。千里瀟湘葡萄漲。人解扁舟欲去。
●●○○■　●○○　●○○●　●○●■　○●○○○○●　○●○○●■
又檣燕、留人相語。艇子飛來生塵步。唾花寒、唱我新番句。波似箭。催鳴櫓。
●○●　○○○■　●●○○○○■　●○○　●●○○■　○●●　○○■
黃陵祠下山無數。聽湘娥、冷冷曲罷。為誰情苦。
○○○●○○■　●○○　○○●●　●○○■
行到東吳春已暮。正江闊、潮平穩渡。望金雀、觚稜翔舞。
○●○○○●■　●○●　○○●■　●○●　○○○■
前度劉郎今重到。問元都、千樹花存否。愁為倩。么弦訴。
○●○○○○●　●○○　○●○○■　○●●　○○■</pre>
<p>此亦與葉詞同，惟後段第五句，添一襯字異。按，韓淲詞〔覽德已而歌鳳去〕，正與此同。此詞前段第七句作拗體，多與諸家異，故不校注入譜。</p>
<p>又一體　雙調一百十七字，前後段各十句，七仄韻</p>
<div>《豹隱紀談》平江妓</div>
<pre>春色元無主。荷東君、著意看承。等閒分付。
○●○○■　●○○　●●○○　●○○■
多少無情風與浪。又那更、蝶欺蜂妒。算燕雀、眼前無數。
○●○○○●●　●●●　●○○■　●●●　●○○■
縱使簾櫳能愛護。到如今、已是成遲暮。芳草碧。遮歸路。
●●○○○●■　●○○　●●○○■　○●●　○○■
看看做到難言處。怕仙槎、輕轉旌旗。易歌襦襪。
○○●●○○■　●○○　○●○○　●○○■
月滿西樓弦索靜。雲蔽昆城閬府。便恁地、一帆輕舉。
●●○○○●●　○●○○●■　●●●　●○○■
獨倚欄杆愁拍破。慘玉容、淚眼如紅雨。去與住。兩難訴。
●●○○○●■　●○○　●●○○■　●●●　●○■</pre>
<p>此亦與葉詞同，惟前後段第五句，添一字異。</p>
<p>又一體　雙調一百十六字，前後段各十句，六仄韻</p>
<div>史達祖</div>
<pre>西子相思切。委蕭蕭、風裳水佩。照人清越。山染蛾眉波曼睩。聊可與之娛悅。
○●○○■　●○○　○○●●　●○○■　○●○○○●●　○●●○○■
便莫賦、湘妃羅襪。怕見綠荷相倚恨。恨白鷗、占了涼波闊。揀涼處。放船歇。
●●●　○○○■　●●●○○●●　●●○　●●○○■　●○●　●○■
道人不是塵埃物。縱狂吟落魄。吹亂一巾涼髮。
●○●●○○■　●○○●●　○●●○○■
不覺引杯澆肺渴。正要清歌駭發。更坐上、其人冰雪。
●●●○○●●　●●○○○■　●●●　○○○■
截取斷虹堪作釣。待玉奩、今夜來時節。也勝釣。石城月。
●●●○○●●　●●○　○●○○■　●●●　●○■</pre>
<p>此亦與葉詞同，惟後段第二、三句，攤破句法，作五字一句、六字一句異。按，李昴英詞四首，並與此同。此詞前段第九句，亦與調不合。</p>
<p>又一體　雙調一百十六字，前後段各十句，六仄韻</p>
<div>史達祖</div>
<pre>綠障南城樹。有高樓銜城。樓下芰荷無數。客自倚欄魚亦避。恐是持竿伴侶。
●●○○■　●○○○○　○●●○○■　●●●○○●●　●●○○●■
對前浦、扁舟容與。楊柳影間風不到。倩詩情、飛過鴛鴦浦。人正在。斷腸處。
●○●　○○○■　○●●○○●●　●○○　○●○○■　○●●　●○■
兩山帶著冥冥雨。想低簾短額。誰見恨時眉嫵。
●○●●○○■　●○○●●　○●●○○■
別為青樽眠錦瑟。怕被歌留愁住。便欲趁、採蓮歸去。
●●○○○●●　●●○○○■　●●●　●○○■
前度劉郎雖老矣。奈年來、猶道多情句。應笑煞。舊鷗鷺。
○●○○○●●　●○○　○●○○■　○●●　●○■</pre>
<p>此與〔西子相思〕詞同，惟前段第二、三句，俱作五字一句、六字一句異，史詞四首皆然。又，楊炎詞〔夢裏驂鸞馭，望蓬萊不遠，翩然被風吹去〕，亦與此同。</p>
<p>又一體　雙調一百十六字，前後段各十句，六仄韻</p>
<div>李南金</div>
<pre>流落今如許。我亦三生杜牧。為秋娘著句。先自多愁多感慨。更值江南春暮。
○●○○■　●●○○●●　●○○●■　○●○○○●●　●●○○○■
君看取、落花飛絮。也有吹來穿繡幌。有因風、飄墮隨塵土。人世事。總無據。
○●●　●○○■　●●○○○●●　●○○　○●○○■　○●●　●○■
佳人命薄君休訴。若說與、英雄心事。一生更苦。
○○●●○○■　●●●　○○○●　●○●■
且盡樽前今日意。休記綠窗眉嫵。但春到、兒家庭戶。
●●○○○●●　○●●○○■　●○●　○○○■
幽恨一簾煙月曉。恐明朝、雁亦無尋處。渾欲倩。鶯留住。
○●●○○●●　●○○　●●○○■　○●●　○○■</pre>
<p>此亦葉詞體，惟前段第二句減一字，作六字句，第三句添一字，作五字句異。</p>
<p>又一體　雙調一百十五字，前後段各十句，八仄韻</p>
<div>馬莊父</div>
<pre>客裏傷春淺。問今年梅蕊。因甚化工不管。陌上芳塵行處滿。可計天涯近遠。
●●○○■　●○○○●　○●●○●■　●●○○○●■　●●○○●■
見說道、迷樓左畔。一似江南先得暖。向何郎、庭下都尋遍。辜負了。看花眼。
●●●　○○●■　●●○○○●■　●○○　○●○○■　○●●　●○■
古來好物難為伴。只瓊花一種。傳來仙苑。
●○●●○○■　●○○●●　○○○■
獨許揚州作珍產。須勝了、千千萬萬。又卻待、東風吹綻。
●●○○●○■　○●●　○○●■　●●●　○○○■
自昔聞名今見面。數歸期、屈指家山晚。歸去說。也希罕。
●●○○○●■　●○○　●●○○■　○●●　●○■</pre>
<p>此亦葉詞體，惟後段第二句減二字、第五句添一字異。</p>
<p>又一體　雙調一百十三字，前後段各十句，六仄韻</p>
<div>呂渭老</div>
<pre>斜日封殘雪。記別時、檀槽按舞。霓裳初徹。唱煞陽關留不住。桃花面皮似熱。
○●○○■　●●○　○○●●　○○○■　●●○○○●●　○○●○●■
漸點點、珍珠承睫。門外潮平風席正。指佳期、共約花同折。情未忍。帶雙結。
●●●　○○○■　○●○○○●●　●○○　●●○○■　○●●　●○■
釵金未斷腸先結。下扁舟、更有暮山千疊。
○○●●○○■　●○○　●●●○○■
別後武陵無好夢。春山子規更切。但孤坐、一簾明月。
●●●○○●●　○○●○●■　●○●　●○○■
蠶共繭。花同蒂。甚人生見底多離別。誰念我。淚如血。
○●●　○○●　●○○●●○○■　○●●　●○■</pre>
<p>此亦葉詞體，惟後段第二、三句減二字，作九字一句，第八句減一字，作三字兩句異。此詞前段第二句，〔別〕字亦以入作平。</p>
<p>又一體　雙調一百十五字，前段十句六仄韻，後段十一句六仄韻</p>
<div>周紫芝</div>
<pre>白首歸何晚。笑一椽、天教付與。楚江南岸。門外春山晚無數。只有匡廬似染。
●●○○■　●●○　○○●●　●○○■　○●○○●○●　●●○○●■
但想像、紅妝不見。誰念香山當日事。漫青衫、淚濕人誰管。歌舊曲。空淒怨。
●●●　○○●■　○●○○○●●　●○○　●●○○■　○●●　○○■
將軍未老身歸漢。算功名過了。惟有古祠塵滿。
○○●●○○■　●○○●●　○●●○○■
誰似淵明拌得老。飽看雲山萬點。況此老、斜川不遠。
○●○○○●●　●●○○●■　●●●　○○●■
終待我他年。自剪黃花。一酹重陽盞。君為我。休辭勸。
○●●○○　●●○○　●●○○■　○●●　○○■</pre>
<p>此亦葉詞體，惟後段第二、三句，攤破句法，兒五字一句、六字一句，第七、八句減一字，攤破句法，作五字一句、四字一句、五字一句異。前段第二句〔一字〕，亦以入作平。<br>
</p>
</body>
</html>
