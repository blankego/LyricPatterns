<html>
<head>
<title>八節長歡</title>
<meta http-equiv="Content-Type" content="text/html; charset=utf-8">
</head>

<body>
<p align="center"><b>■</b></p>
<p>調見《東堂詞》。</p>
<p>雙調九十八字，前段九句五平韻，後段八句五平韻</p>
<div>毛滂</div>
<pre>名滿人間。記黃金殿。舊試清閒。才高鸚鵡賦。風凜惠文冠。
⊙●○□　●○○●　●●○□　○○⊙◎●　○●●○□
波濤何處試蛟鱷。到白頭、猶守溪山。且做龔黃樣度。留與人看。
○○○●●○◎　●◎○　⊙●○□　●●○○●●　⊙●○□
桃溪柳曲陰圓。離唱斷、旌旗卻捲春還。
○○●●○□　○●●　○○●●○□
襦胯寄餘溫。雙石畔、惟聞吏膽長寒。詩翁去。誰細繞、屈曲欄杆。
○●●○○　○◎●　⊙○●●○□　○⊙●　⊙●◎　●●○□
從今後、南來幽夢。應隨月度雲端。
○○●　○○○●　○⊙●●○□</pre>
<p>此詞平仄參下毛詞別首，惟前段第八句句法不同，因不參校。</p>
<p>又一體　雙調九十九字，前段九句五平韻，後段八句五平韻</p>
<div>毛滂</div>
<pre>澤國秋深。繡楹天近。坐久魂清。溪山繞樽酒。雲霧浥衣襟。
●●○□　●○○●　●●○□　○○●○●　○●●○□
餘霞孤雁送鄉愁。寄寒閨、一點離心。杜陵老、兩峰秀處。短髮疏巾。
○○○●●○○　●○○　●●○□　●○●　●○●●　●●○□
佳人為折寒英。羅袖濕、真珠露冷鈿金。
○○●●○□　○●●　○○●●○□
幽豔為誰妍。東籬下、卻教醉倒淵明。君但飲。莫覷他、落日蕪城。
○●●○○　○○●　●○●●○□　○●●　●●○　●●○□
從教夜、龍山明月。端的更解留人。
○○●　○○○●　○●●●○□</pre>
<p>此與前詞同，惟前段第八句添一字異。</p>
</body>
</html>
