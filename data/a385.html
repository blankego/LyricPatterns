<html>
<head>
<title>郭郎兒近拍</title>
<meta http-equiv="Content-Type" content="text/html; charset=utf-8">
</head>

<body>

<p>調見《樂章集》，注仙呂調。按，《樂府雅錄》：傀儡子戲，其引歌舞，有郭郎者，善優笑，閭里呼為郭郎，凡戲場必在俳兒之首。柳詞調名，或取諸此。</p>
<p>雙調七十三字，前段七句五仄韻，後段八句四仄韻</p>
<div>柳永</div>
<pre>帝里。閒居小曲深坊。庭院沈沈朱戶閉。新霽。畏景天氣。
●■　○○●●○○　○●○○○●■　○■　●●○■
薰風簾幕無人。永晝厭厭如度歲。
○○○●○○　●●○○○●■
愁悴。枕簟微涼。睡久輾轉慵起。硯席塵生。新詩小闋。等閒都盡廢。
○■　●●○○　●●●●○■　●●○○　○○●●　●○○●■
這些兒、寂寞情懷。何事新來常恁地。
●○○　●●○○　○●○○○●■</pre>
<p>按，〔愁悴〕二字，是後段起句，蓋後結〔何事〕句，正與〔永晝〕句合也。《詞律》謂有脫誤，但無他闋可考，今照《詞耎》點定。</p>
</body>
</html>
