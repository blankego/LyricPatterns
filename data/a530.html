<html>
<head>
<title>熙州慢</title>
<meta http-equiv="Content-Type" content="text/html; charset=utf-8">
</head>

<body>

<p>《唐書‧禮樂志》：天寶樂曲，皆以邊地名，若伊州、甘州、涼州之類。按，宋改鎮洮軍為熙州，本秦、漢時隴西郡，亦邊地也。調名《熙州》，義或取此。</p>
<p>雙調九十六字，前段十句三仄韻、一協韻，後段八句六仄韻</p>
<div>張先</div>
<pre>武林鄉、占第一湖山。詠畫爭巧。鷲石飛來。倚翠樓煙靄。清猿啼曉。
●○○　●●●○○　●●○■　●●○○　●●○○●　○○○■
況值禁垣師師。惠政流入歌謠。朝暮萬景。寒潮弄月。亂峰回照。
●●●○○●　●●○●○◇協○●●●　○○●●　●○○■
天使尋春不早。並行樂、免有花愁花笑。持酒更聽。紅兒肉聲長調。
○●○○●■　●○●　●●○○○■　○●●○　○○●○○■
瀟湘故人未歸。但目送、遊雲孤鳥。際天杪。離情盡寄芳草。
○○●○●○　●●●　○○○■　●○■　○○●●○■</pre>
<p>此調只有此詞，無別首可校。前段第七句〔謠〕字韻，亦用三聲協。</p>
</body>
</html>
