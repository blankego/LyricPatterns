<html>
<head>
<title>南州春色</title>
<meta http-equiv="Content-Type" content="text/html; charset=utf-8">
</head>

<body>

<p>調見元陶宗儀《輟耕錄》，因詞中有〔管取南州春色〕句，取以為名。</p>
<p>雙調八十二字，前段九句四平韻，後段八句三平韻</p>
<div>汪梅溪</div>
<pre>清溪曲。一株梅。無人偢採。獨立古牆隈。莫恨東風吹不到。著意挽春回。
○○●　●○□　○○○●　●●●○□　●●○○○●●　●●●○□
一任天寒地凍。南枝香動。花傍一陽開。
●●○○●●　○○○●　○●●○□
更待明年首夏。酸心結子。天自栽培。金鼎調羹。仁心猶在。還種取、無限根荄。
●●○○●●　○○●●　○●○□　○●○○　○○○●　○●●　○●○□
管取南州春色。都自此中來。
●●○○○●　○●●○□</pre>
<p>《花草粹編》有此詞，採之《輟耕錄》，為汪梅溪作，元人也，其名無考，其平仄亦無別詞可校。</p>
</body>
</html>
