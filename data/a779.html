<html>
<head>
<title>瑤台月</title>
<meta http-equiv="Content-Type" content="text/html; charset=utf-8">
</head>

<body>

<p>調見《梅苑》。《鳴鶴餘香》無名氏詞，名《瑤池月》。</p>
<p>雙調一百十四字，前段十三句六仄韻，後段十二句七仄韻</p>
<div>《梅苑》無名氏</div>
<pre>岩風凜列。萬木凍。園林蕭靜如洗。寒梅占早。爭先暗吐香蕊。
○○◎●　◎◎●　○○○●○■　○○●⊙　⊙⊙◎◎○■
逞素容、探暖欺寒。偏妝點、亭台佳緻。通一氣。超群卉。
◎◎⊙　◎◎●●　⊙⊙●　○○⊙■　⊙◎●　○○■
值臘後。雪清麗。開筵共賞。南枝宴會。
◎◎●　◎⊙■　○○●●　○○●■
好折贈、東君驛使。把隴頭信息遠寄。遇詩朋酒侶。樽前吟綴。
●◎◎　⊙⊙◎■　●●⊙◎◎◎■　◎⊙⊙◎●　⊙○○■
且優遊、對景歡娛。更莫厭、陶陶沈醉。羌管怨。瓊花墜。
●⊙⊙　◎●○○　●●●　○○○■　⊙◎●　⊙○■
結子用。調鼎餌。將軍止渴。思得此味。
◎⊙●　⊙◎■　○○●●　○◎◎■</pre>
<p>此調以此詞為正體，若葛詞及無名氏詞之各添短韻，皆變格也。此詞可平可仄，即參所採二詞句法同者。</p>
<p>又一體　雙調一百二十字，前段十四句八仄韻，後段十三句七仄韻</p>
<div>葛長庚</div>
<pre>煙霄凝碧。問紫府清都。今夕何夕。桐陰下。幽情遠與秋無極。
○○○■　●●●○○　○●○■　○○●　○○●●○○■
念陳跡、虎殿虯宮。記往事、龍簫鳳笛。露華冷。蟾光白。
●○●　●●○○　●●●　○○●■　●○●　○○■
雲影淨。天籟息。知得。是蓬萊不遠。身無羽翼。
○●●　○●■　○■　●○○●●　○○●■
廣寒宮、舞徹霓裳。白玉台、歌罷瑤席。
●○○　●●○○　●●○　○●○■
爭不思下界。有人岑寂。羨博望、兩泛仙槎。與曼倩、三偷桃實。
○●○●●　●○○■　●●●　●●○○　●●●　○○○■
把丹鼎。暗融液。乘雲氣。醉麾斥。嗟惜。但城南老樹。人誰我識。
●○●　●○■　○○●　●○■　○■　●○○●●　○○●■</pre>
<p>此詞與《梅苑》詞校，前段第二、三句，作五字一句、四字一句，第四、五句，作三字一句、七字一句，換頭句不押韻。又，兩結各添短韻，前段第十三句，後段第十二句，俱各添一字異。</p>
<p>又一體　雙調一百十八字，前段十四句八仄韻，後段十三句八仄韻</p>
<div>《鳴鶴餘音》無名氏</div>
<pre>扁舟寓興。江湖上。無人知道名姓。忘機對景。咫尺群鷗相認。
○○●■　○○●　○○○●○■　○○●●　●●○○○■
煙雨急、一片篷聲。倚醉眼、看山還醒。晴雲斷。狂風信。
○●●　●●○○　●●●　○○○■　○○●　○○■
寒潭倒。遠峰影。誰聽。橫琴數曲。瑤池夜冷。
○○●　●○■　○■　○○●●　○○●■
這些子、名利休問。況是物、都歸幻境。須臾百年夢。去來無定。
●○●　○●○■　●●●　○○●■　○○●○●　●○○■
向嬋娟、留住青春。笑世上、風流多病。蒹葭渚。芙蓉徑。
●○○　○●○○　●●●　○○○■　○○●　○○■
放侯印。趁漁艇。爭甚。須知九鼎。金砂如瑩。
●○●　●○■　○■　○○●●　○○○■</pre>
<p>此與《梅苑》詞同，惟前後兩結，各添二字短韻異。</p>
</body>
</html>
