<html>
<head>
<meta http-equiv="Content-Type" content="text/html; charset=UTF-8">
<title>相見歡</title>
</head>

<body>

<p>唐教坊曲名。南唐李煜詞，有〔無言獨上西樓，月如鉤〕句，更名《秋夜月》，又名《上西樓》，又名《西樓子》；康與之詞，名《憶真妃》；張輯詞，有〔唯有漁竿，明月上瓜州〕句，因名《月上瓜州》；或名《烏夜啼》。</p>
<p>雙調三十六字，前段三句三平韻，後段四句兩仄韻、兩平韻</p>
<div>薛昭蘊</div>
<pre>羅襪繡袂香紅。畫堂中。細草平沙蕃馬、小屏風。
⊙○◎●○□　●○□　◎●⊙○⊙●　●○□　
捲羅幕。憑妝閣。思無窮。暮雨輕煙魂斷、隔簾櫳。
◎⊙■　⊙⊙■　●○□　◎●⊙○⊙●　●○□</pre>
<p>此詞換頭，間入兩仄韻。如李煜詞之〔剪不斷，理還亂〕，毛滂詞之〔中庭樹，空階雨〕，元好問詞之〔人欲去，花無語〕，如此者多。或不間入仄韻者，止一兩體耳。前後兩結句，或上四下五，或上六下三，句法俱蟬聯不斷。按，石孝友詞，前段第三句〔愁見拍天滄水〕，拍字可仄。譜內據此，其餘可平可仄，悉參後詞。</p>
<p>又一體　雙調三十六字，前段三句三平韻，後段四句一協韻、一疊韻、兩平韻</p>
<div>楊無咎</div>
<pre>不禁枕簟新涼。夜初長。又是驚回好夢、葉敲窗。
●○●●○□　●○□　●●○○●●　●○□
江南望。江北望。水茫茫。贏得一襟清淚、伴餘香。
○○◆協○●◆疊●○□　○●●○○●　●○□</pre>
<p>此詞換頭句仄韻，即用三聲協，與間入別韻者異。黃機詞〔路漸遠，家漸遠，恨難堪〕，其體正與此同。</p>
<p>又一體　雙調三十六字，前段三句三平韻，後段四句兩平韻</p>
<div>蔡伸</div>
<pre>樓前流水悠悠。駐行舟。滿目寒雲衰草、使人愁。
○○○●○□　●○□　●●○○○●　●○□
多少恨。多少淚。漫遲留。何事驀然拌舍、去來休。
○●●　○●●　●○□　○●●○○●　●○□</pre>
<p>此詞換頭不間入仄韻。張輯詞〔英雄恨，古今淚，水東流〕，其體正與此同。</p>
<p>又一體　雙調三十六字，前段三句三平韻，後段三句兩平韻</p>
<div>張鎡</div>
<pre>曉來閑立回塘。一襟香。玉颭雲妝風外、數枝涼。
●○○●○□　●○□　●●○○○●　●○□
相並渾如私語。惱人腸。飛去方知白鷺、在花傍。
○●○○○●　●○□　○●○○●●　●○□</pre>
<p>此詞換頭作六字一句，亦不間入仄韻。</p>
<p>又一體　雙調三十六字，前段三句三平韻，後段四句三平韻</p>
<div>吳文英</div>
<pre>西風先到岩扃。月朧明。金露啼珠滴碎、小雲屏。
○○○●○□　●○□　○●○○●●　●○□
一顆顆。一星星。是秋情。香裂碧窗煙破、醉魂醒。
●●●　●○□　●○□　○●●○○●　●○□</pre>
<p>此詞後段第二句，亦押平韻。<br>
</p>
</body>
</html>
