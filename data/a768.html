<html>
<head>
<title>慢捲紬</title>
<meta http-equiv="Content-Type" content="text/html; charset=utf-8">
</head>

<body>

<p>柳永《樂章集》注：夾鐘商。</p>
<p>雙調一百十一字，前段十三句四仄韻，後段十一句五仄韻</p>
<div>柳永</div>
<pre>閑窗燭暗。孤幃夜永。欹枕難成寐。
⊙⊙◎◎　○○●●　⊙●○○■
細屈指尋思。舊事前歡。都來未盡。平生深意。
●⊙●○○　●●○○　⊙⊙●◎　○○⊙■
到得如今。萬般追悔。空只添憔悴。對好景良宵。皺著眉兒。成甚滋味。
●●○○　●○○●　⊙●○○■　●●●○○　●●○○　○●○■
紅茵翠被。當時事、一一堪垂淚。
○○●■　○○●　◎●○○■
怎生得依前。似恁偎香倚暖。抱著日高猶睡。
●⊙●○○　●●○○●●　●●●○○■
算得伊家。也應隨分。煩惱心兒裏。又爭似從前。澹澹相看。免恁縈繫。
●●⊙○　●○○●　⊙●○○■　●⊙●○○　●●○○　◎●○■</pre>
<p>此調柳詞外，只有李甲詞可校。</p>
<p>又一體　雙調一百十字，前段十二句四仄韻，後段十二句五仄韻</p>
<div>李甲</div>
<pre>絕羽沈鱗。埋香葬玉。杳杳悲前事。
●●○○　○○●●　●●○○■
對一盞寒燈。數點流螢。悄悄畫屏。巫山十二。
●●●○○　●●○○　●●●○　○○●■
蕣臉星眸。蕙情蘭性。一旦成流水。縱有甘泉妙手。鴻都方士何濟。
●●○○　●○○●　●●○○■　●●○○●●　○○○●○■
香閨寶砌。臨妝處、迤邐苔痕翠。更不忍看伊。繡殘鴛侶。而今尚有。啼紅粉漬。
○○●■　○○●　○●○○■　●●●○○　●○○●　○○●●　○○●■
好夢不來。斷雲飛去。黯黯情無際。漫飲盡香醪。奈向愁腸。消遣無計。
●●●○　●○○●　●●○○■　●●●○○　●●○○　○●○■</pre>
<p>此詞與柳詞校，前結減一字、攤破句法，作六字兩句；後段第四、五句攤破句法，作四字三句異。</p>
</body>
</html>
