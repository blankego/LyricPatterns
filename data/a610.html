<html>
<head>
<title>飛龍宴</title>
<meta http-equiv="Content-Type" content="text/html; charset=utf-8">
</head>

<body>

<p>調見《花草粹編》，注吳七君王姬蘇小娘制。</p>
<p>雙調九十九字，前段十句五仄韻，後段十句八仄韻</p>
<div>宋媛蘇氏</div>
<pre>炎炎暑氣時。流光閃爍。閑扃深院。水閣涼亭。半開簾幕遙看。
○○●●○　○○●●　○○○■　●●○○　●○○●○■
灼灼榴花吐豔。細雨灑、小荷香淺。樹陰竹裏。清涼瀟灑。枕簟搖紈扇。
●●○○●■　●●●　●○○■　●○●●　○○○●　●●○○■
堪歎。浮世忙如箭。對良辰歡樂。莫辭頻勸。遇酒逢歌。恣情遂意迷戀。
○■　○●○○■　●○○○●　●○○■　●●○○　●○●●○■
須信人生聚散。奈區區、利牽名絆。少年未倦。良天皓月金樽滿。
○●○○●■　●○○　●○○■　●○●■　○○●●○○■</pre>
<p>此調只此一詞，無別首可校。<br>
</p>
</body>
</html>
