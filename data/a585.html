<html>
<head>
<title>福壽千春</title>
<meta http-equiv="Content-Type" content="text/html; charset=utf-8">
</head>

<body>

<p>調見《花草粹編》。</p>
<p>雙調九十八字，前段十句五仄韻，後段十一句五仄韻</p>
<div>盧摯</div>
<pre>柳暗三眠。蓂翻七莢。稟昴蕭生時葉。通道鳳毛池上種。卻勝河東鸑鷟。
●●○○　○○●■　●●○○○■　●●●○○●●　●●○○●■
篤志典墳經旨。素得歐陽學。妙文章。赴飛黃。姓名即登雁塔。
●●●○○●　●●○○■　●○○　●○○　●○●○●■
要成發軔勳業。便先教濟川。整頓舟楫。兆朕於今。須從此超遷。榮膺異渥。
●○●●○■　●○○●○　●●○■　●●○○　○○●○○　○○●■
它日趣裝事。待還鄉歡洽。頌椒觴。祝遐算。壽同龜鶴。
○●●○●　●○○○■　●○○　●○●　●○○■</pre>
<p>此調只此一詞，無別首可校。前段第三句〔稟昴蕭生〕，蓋用蕭何稟昴星之精，坊本以〔蕭〕字為〔肅〕者誤。<br>
</p>
</body>
</html>
