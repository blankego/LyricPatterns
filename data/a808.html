<html>
<head>
<title>寶鼎現</title>
<meta http-equiv="Content-Type" content="text/html; charset=utf-8">
</head>

<body>

<p>調見《順庵樂府》。李彌遜詞名《三段子》；陳合詞名《寶鼎兒》。</p>
<p>又一體　三段一百五十七字，前一段九句四仄韻，後兩段各八句，五仄韻</p>
<div>康與之</div>
<pre>夕陽西下。暮靄紅隘。香風羅綺。乘夜景、華燈爭放。濃焰燒空連錦砌。
◎○⊙●　●●○◎　○○○■　○●●　○○○●　○●○○○●■
睹皓月、浸嚴城如畫。花影寒籠絳蕊。漸掩映、芙蕖萬頃。迤邐齊開秋水。
○◎●　●○○⊙●　⊙●○○●■　●●◎　⊙⊙◎◎　⊙●○○○■
太守無限行歌意。擁麾幢、光動金翠。傾萬井、歌台舞榭。瞻望朱輪駢鼓吹。
●●⊙●○○■　●○○　⊙●○■　○●●　○○◎●　○●○○○●■
控寶馬、耀貔貅千騎。銀燭交光數里。似爛簇、寒星萬點。引入蓬壺影裏。
●◎●　●○○⊙●　⊙●○○●■　●●◎　○○●●　◎●○○◎■
來伴宴閣多才。環豔粉、瑤簪珠履。恐看看、丹詔歸春。宸遊燕侍。
○●●●○○　○●●　○○○■　●○○　○●○○　○○●■
便趁早、占通宵醉。募放笙歌起。任畫角、吹老寒梅。月落西樓十二。
●◎●　●○○■　●●○○■　●●◎　⊙◎⊙⊙　◎◎●●◎■</pre>
<p>此調以此詞為正體，其餘或添字、或減字押韻句讀不同，皆變格也。譜中惟趙詞與此詞大同小異，故可平可仄悉參之。其後段第一句〔綺席成行〕，減六字為四字，或系傳寫之偽，不可為法。按，此詞後段第三、四句，七字一句、四字一句，查各家俱作上五下六句法，疑此有誤。又汲古閣本及《詞律》，第四句作〔催奉宸遊燕侍〕，未知所本，今姑仍舊，亦闕疑之意也。</p>
<p>又一體　三段一百五十五字，前段九句五仄韻，中段八句五仄韻，後段八句五仄韻</p>
<div>趙長卿</div>
<pre>囂塵盡掃。碧落輝騰。元宵三五。更漏永、遲遲停鼓。天上人間當此遇。
○○●●　●●○○　○○○■　○●●　○○○■　○●○○○●■
正年少、盡香車寶馬。次第追隨士女。看往來、巷陌連甍。簇起星毬無數。
●○●　●○○●●　●●○○●■　●●○　●●○○　●●○○○■
政簡物阜清閒處。聽笙歌、鼎沸頻舉。燈焰暖、庭幃高下。紅影相交知幾戶。
●●●●○○■　●○○　●●○■　○●●　○○○●　○●○○○●■
恣歡笑、道今宵景色。勝卻前時幾度。細算來、皇都此夕。消得喧傳今古。
●○●　●○○●●　●●○○●■　●●○　○○●●　○●○○○■
綺席成行。爐噴嫋、沈檀輕縷。睹遨遊彩仗。疑是神仙伴侶。
●●○○　○●●　○○○■　●○○●●　○●○○●■
欲飛去、恨難留住。漸到蓬瀛步。願永逢、恁時恁節。且與風光為主。
●○●　●○○■　●●○○■　●●○　●○●●　●●○○○■</pre>
<p>此即康詞體，惟前段第五句用韻，後段起句四字，第三句五字，第四句六字異。</p>
<p>又一體　三段一百五十七字，前段十一句四仄韻，中段九句五仄韻，後段八句四仄韻</p>
<div>《梅苑》無名氏</div>
<pre>東君著意。化工恩被。灼灼妖豔。嫋嫩梢輕蓓。縈風惹露。偏早香英綻。
○○●●　●○○●　●●○■　●●○○●　○○●●　○●○○■
似向人、故矜誇標緻。倚欄全如顧盼。尚困怯餘寒。柔情弱態。天真無限。
●●○　●○○○●　●○○○●■　●●●○○　○○●●　○○○■
斷橋壓柳時非淺。先百花、風光獨佔。當送臘初歸。鋟春欲至。芳姿偏婉孌。
●○●●○○■　○●○　○○●■　○●●○○　○○●●　○○○●■
料碎剪就、繒紈輝麗。更把胭脂重染。自賦得、一般容冶。宛勝神仙妝臉。
●●●●　○○○●　●●○○○■　●●●　●○○●　●●○○○■
折送小閣幽窗。酷愛處、令親幾硯。盡孜孜觀賞。不枉人稱妙選。
●●●●○○　●●●　○○●■　●○○○●　●●○○●■
待密付、如膏雨澤。金玉仍妝點。任擾擾、百卉千花。掩跡一時羞見。
●●●　○○●●　○●○○■　●●●　●●○○　●●●○○■</pre>
<p>此詞前段第四句五字，第五句四字，第六、第九句俱五字，第十、第十一句俱四字；中段第三句五字，第四句四字，第五句五字；後段第三句五字，第四句六字，又少押一韻，與康詞異。</p>
<p>又一體　三段一百五十七字，前段十句五仄韻，中段八句六仄韻，後段八句五仄韻</p>
<div>李彌遜</div>
<pre>層林煙霽。巨壁天半。鴻飛無路。雲斷處、兩山之間。十萬琅玕環翠羽。
○○○●　●●○●　○○○■　○●●　●○○○　●●○○○●■
轉秀谷、枕蘋花汀漵。短柳疏籬向暮。看外壟牛歸。橫舟人去。平蕪鷗鷺。
●●●　●○○○■　●●○○●■　●●●○○　○○○●　○○○■
並遊不見鞭鸞侶。只僧前、松子隨步。回徑險、淩風遐想。小憩清泉依茂樹。
●○●●○○■　●○○　○●○■　○●●　○○○●　●●○○○●■
正筍蕨、過如酥新雨。磯下游魚可數。縱窈窕、雲關長啟。寂寂誰爭子所。
●●●　●○○○■　○●○○●■　●●●　○○○●　●●○○●■
世上丹轂朱纓。春夢覺、南柯何許。況榮枯無定。中有歡離愁聚。
●●○●○○　○●●　○○○■　●○○○●　○●○○○■
盡笑我、詫盤谷趣。為、昌黎賦。會有人、秣馬膏車。相屬一樽清醑。
●●●　●○●■　●●○○■　●●○　●●●○　○●●○○■</pre>
<p>此詞前段第八句五字，第九、十句俱四字，後段第三句五字，第四句六字，又多押兩韻，與康詞異。後段第七句〔膏〕字去聲。</p>
<p>又一體　三段一百五十八字，前一段十句四仄韻，後兩段各九句、五仄韻</p>
<div>張元幹</div>
<pre>山莊圖畫。錦囊吟詠。胸中丘壑。年少日、如虹豪氣。吐鳳詞華渾忘卻。
○○○●　●○○●　○○○■　○●●　○○○●　●●○○○○■
便袖手、向岩前溪畔。種滿煙梢霧籜。想別墅平泉。當時草木。風流如昨。
●●●　●○○○●　●●○○●■　●●●○○　○○●●　○○○■
瘦藤閑倚看鋤藥。雙芒鞋、雨後常著。目送處、飛鴻滅沒。誰問蓬蒿爭燕雀。
●○○●○○■　○○○　●●○■　●●●　○○●●　○●○○○●■
乍霽月、望松雲南渡。短艇敧沙夜泊。正萬里青冥。千林虛籟。從渠矰繳。
●●●　●○○○●　●●○○●■　●●●○○　○○○●　○○○■
攜幼尚有筠丁。誰會得、人生行樂。岸幘綸巾歸去。深戶香迷翠幕。
○●●●○○　○●●　○○○■　●●○○○●　○●○○●■
恐未免、上淩煙閣。好在秋天鶚。念小山叢桂。今宵狂客。不勝杯勺。
●●●　●○○■　●●○○■　●●○○●　○○○●　●○○■</pre>
<p>此詞三段結俱作五字一句、四字兩句，又後段第三句添一字，作六字句，與諸家異。</p>
<p>又一體　三段一百五十七字，前段十一句五仄韻，中段十句五仄韻，後段九句四仄韻</p>
<div>陳合</div>
<pre>虞弦清暑。佳氣蔥郁。非煙非霧。人正在、東闈堂上。分瑞祥輝騰翠渚。
○○○■　○●○●　○○○■　○●●　○○○●　○●○○○●■
奉玉斝。總歡呼稱頌。爭羨神光葆聚。慶誕節。彌生二佛。接踵瑤池仙母。
●●●　●○○○●　○●○○●■　●●●　○○●●　●●○○○■
最好英慧由天賦。有仁慈寬厚襟宇。每留念、修身誠意。博問謙勤親保傅。
●●○●○○■　●○○○●○■　●○●　○○○●　●●○○○●■
染寶翰。鎮規隨宸畫。心授家傳有素。更吟詠。形容雅頌。隱隱賡歌風度。
●●●　●○○○●　○●○○●■　●○●　○○●●　●●○○○■
恩重漢殿傳觴。宣付祝、恭承天語。對南薰初試。宮院笙簫競舉。
○●●●○○　○●●　○○○■　●○○○●　○●○○●■
但長願、際升平世。萬載皇基鞏固。問寢日。俟雞鳴舞拜。龍樓深處。
●○●　●○○●　●●○○●■　●●●　●○○●●　○○○■</pre>
<p>此詞前段起句即用韻，後段第三句五字，第四、第六句俱六字，第七句三字，第八句五字，第九句四字，與康詞異。</p>
<p>又一體　三段一百五十八字，前段九句五仄韻，中段八句六仄韻，後段八句五仄韻</p>
<div>陳允平</div>
<pre>六鼇初駕。縹緲蓬閬。移來州島。還又似、梅飄冰泮。一夜青陽回海表。
●○○●　●●○●　○○○■　○●●　○○○●　●●○○○●■
漸媚景、傍元宵時候。花底餘寒料峭。更喜報、三邊晏靜。人樂清平宇宙。
●●●　●○○○■　○●○○●■　●●●　○○●●　○●○○●■
畫鼓簇隊行春早。擁煙花、粉黛繚繞。開洞府、桃源路杳。戟外東風吹岸柳。
●●●●○○■　●○○　●●○■　○●●　○○●■　●●○○○●■
正翠靄、映星橋月榭。十里紅蓮綻了。慶萬家、珠簾半捲。綽約歌裙舞袖。
●●●　●○○●●　●●○○●■　●●○　○○●●　●●○○●■
重錦繡幄圍香。闔鳳管鸞絲環奏。望非煙非霧。春在壺天易曉。
○●●●○○　●●●○○○■　●○○○●　○●○○●■
早隱隱、半空星斗。看取收燈後。趁鳳書、催入黃扉。立馬金門待玉漏。
●●●　●○○■　●●○○■　●●○　○●○○　●●○○●●■</pre>
<p>此詞後段結句七字，校諸詞獨異。</p>
<p>又一體　三段一百五十八字，前段九句六仄韻，中段八句八仄韻，後段八句五仄韻</p>
<div>劉辰翁</div>
<pre>紅妝春騎。踏月呼影。千旗穿市。望不見、璚樓歌舞。習習香塵蓮步底。
○○○■　●●○●　○○○■　●●●　○○○●　●●○○○●■
簫聲斷、約彩鸞歸去。未怕金吾呵醉。甚輦路、喧闐且止。聽得念奴歌起。
○○●　●●○○●　●●○○○■　●●●　○○●■　●●●○○■
父老猶記宣和事。抱銅仙、清淚如水。還轉盼、沙河多麗。滉漾明光連邸第。
●●○●○○■　●○○　○●○■　○●●　○○○■　●●○○○●■
簾影動、散紅光成綺。月浸蒲桃十里。看往來、神仙才子。肯把菱花撲碎。
○●●　●○○○■　●●○○●■　●●○　○○○■　●●○○●■
腸斷竹馬兒童。空見說、三千樂指。等多時、春不歸來。到春時欲睡。
○●●●○○　○●●　○○●■　●○○　○●○○　●○○●■
又說向、燈前擁髻。暗滴鮫珠墜。便當日、親見霓裳。天上人間夢裏。
●●●　○○●■　●●○○■　●○●　○●○○　○●○○●■</pre>
<p>此詞後段第四句作五字一句，又多押五韻，與康詞異。<br>
  <br>
  ▲康與之詞，浸嚴城如晝句，晝誤作畫，應遵詞譜改 </p>
</body>
</html>
