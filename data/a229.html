<html>
<head>
<title>引駕行</title>
<meta http-equiv="Content-Type" content="text/html; charset=utf-8">
</head>

<body>

<p>此調有五十二字者，有一百字者，有一百二十五字者。五十二字詞，即一百字詞前段，一百二十五字詞，亦就一百字詞，多五句也。晁補之一百字詞名《長春》。柳永一百字詞，注：中呂調，一百二十五字詞，注：仙呂調。</p>
<p>雙調五十二字，前段四句兩仄韻，後段六句四仄韻</p>
<div>晁補之</div>
<pre>梅梢瓊綻。東風次第開桃李。痛年年、好風景。無事對花垂淚。
○○○●　○○●●○○■　●○○　●○●　○●●○○■
園裏。舊賞處幽葩。柔條一一動芳意。
○■　●●●○○　○○●●●○■
恨心事、春來間阻。憶年時、把羅袂。雅戲。
●○●　○○●●　●○○　●○■　●■</pre>
<p>此即柳永仄韻詞前段體，句讀照柳詞點定。</p>
<p>又一體　雙調一百字，前段十句六仄韻，後段十句五仄韻</p>
<div>柳永</div>
<pre>虹收殘雨。蟬嘶敗柳長堤暮。背都門、動銷黯。西風片帆輕舉。愁睹。
○○○●　○○●●○○■　●○○　●○●　○⊙●○○■　○■
泛畫鷁翩翩。靈鼉隱隱下前浦。忍回首、佳人漸遠。想高城、隔煙樹。幾許。
●●●○○　○○◎●●○■　●⊙●　○○●●　●○○　●⊙■　◎■
秦樓晝永。謝閣連宵奇遇。算贈笑千金。酬歌百琲。盡成輕負。南顧。
○○●●　●●○○○■　●●●○○　○○●●　●○○■　⊙■
念吳邦越國。風煙蕭索在何處。獨自個、千山萬水。指天涯去。
●○○◎●　○○○●●○■　●●●　○○●●　●○○■</pre>
<p>此詞前段即晁〔梅梢瓊綻〕詞體，後段結句，作上一下一中二字相連句法，晁詞亦然，填者依之。譜內可平可仄，悉參前後二晁詞。</p>
<p>又一體　雙調一百字，前段十句六仄韻，後段十句五仄韻</p>
<div>晁補之</div>
<pre>春雲輕鎖。春風乍扇園林曉。掃華堂、正桃李芳時。誕辰還到。年少。
○○○●　○○●●○○■　●○○　●○●○○　●○○■　○■
記絳蠟光搖。金猊香郁寶妝了。驟駿馬、天街向晚。喜同車、詠窈窕。多少。
●●●○○　○○○●●○■　●●●　○○●●　●○○　●●■　○■
盧家壺范。杜曲家聲榮耀。慶德耀齊眉。馮唐白首。鎮同歡笑。縹緲。
○○●●　●●○○○■　●●●○○　○○●●　●○○■　●■
待琅函深討。芝田高隱去偕老。自別有、壺中永日。比人間好。
●○○○●　○○○●●○■　●●●　○○●●　●○○■</pre>
<p>此與柳詞同，惟前段第三、四句攤破句法，於第三句多二字、作八字句，於第四句少二字、作四字句異。又，前結二字短韻，或有移作後段起句者，今從《詞律》。</p>
<p>又一體　雙調一百二十五字，前段十五句七平韻，後段十句五平韻</p>
<div>柳永</div>
<pre>紅塵紫陌。斜陽暮草長安道。是誰人、斷魂處。迢迢匹馬西征。新晴。
○○●●　○○●●○○●　●○○　●○●　○○●●○□　○□
韶光明媚。輕煙淡薄和氣暖。望花村、路隱映。搖鞭時過長亭。愁生。
○○○●　○○●●○●●　●○○　●●●　○○○●○□　○□
傷鳳城仙子。別來千里重行行。又記得臨歧。淚眼濕、蓮臉盈盈。銷凝。
○●○○●　●○○●●○□　●●●○○　●●●　○●○□　○□
花朝月夕。最苦冷落銀屏。想媚容耿耿。無眠屈指。已算回程。相縈。
○○●●　●●●●○□　●●○●●　○○●●　●●○□　○□
空萬般思憶。爭如歸去睹傾城。向繡幃、深處並枕。說如此牽情。
○●○○●　○○○●●○□　●●○　○●●●　●○●○□</pre>
<p>此詞後段即柳仄韻詞體，惟結句多一字，若前段則起結亦同，惟起五句後，又多五句不同，其自注仙呂調，即夷則羽，亦與中呂調之為夾鐘羽者不同。<br>
  <br>
  ▲柳永，紅塵紫陌一首，是離人、斷魂處句，離誤作誰</p>
</body>
</html>
