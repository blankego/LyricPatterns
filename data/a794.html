<html>
<head>
<title>六州</title>
<meta http-equiv="Content-Type" content="text/html; charset=utf-8">
</head>

<body>

<p>本朝歌吹，止有四曲，《十二時》、《道引》、《降仙台》並《六州》為四。每大禮宿齋，或行幸，遇夜每更三奏，名為〔警場〕。政和七年，詔《六州》改名《崇明祀》，然天下仍謂之《六州》，其稱謂已熟也。</p>
<p>雙調一進二十九字，前段十四句七平韻，後段十五句八平韻</p>
<div>《宋史‧樂志》無名氏</div>
<pre>良夜永。玉漏正遲遲。丹禁肅。周廬列。羽衛繞皇幃。嚴鼓動、畫角聲齊。
○●●　●●●○□　○●●　○○●　●●●○□　○●●　●●○□
金管飄雅韻。遠逐輕颸。薦嘉玉、躬祀神祗。祈福為黔黎。
○●○●●　●●○□　●○●　○●○□　○●●○□
升中盛禮。增高益厚。登封檢玉。時邁合周詩。
○○●●　○○●●　○○●●　○●●○□
元文錫。慶雲五色相隨。甘露降。醴泉湧。三秀髮靈芝。皇猷播、史冊光輝。
○○●　●○●●○□　○●●　●○●　○●●○□　○○●　●●○□
受鴻禧。萬年永固丕基。吾君德。蕩蕩巍巍。邁堯舜文思。
●○□　●○●●○□○○●　●●○□　●○●○□
從今寰宇。休牛放馬。耕田鑿井。鼓腹樂昌期。
○○○●　○○●●　○○●●　●●●○□</pre>
<p>此調只有此詞，無別首可校。<br>
</p>
</body>
</html>
