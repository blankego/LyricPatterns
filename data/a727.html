<html>
<head>
<title>南浦</title>
<meta http-equiv="Content-Type" content="text/html; charset=utf-8">
</head>

<body>

<p>按，唐《教坊記》，有《南浦子》曲，宋詞蓋借舊曲名，另倚新聲也。此調有仄韻、平韻兩體，宋人多填仄韻詞，其平韻惟魯詞一體。</p>
<p>雙調一百五字，前後段各十句，五仄韻</p>
<div>程垓</div>
<pre>金鴨懶熏香。向晚來。春酲一枕無緒。濃綠漲瑤窗。東風外、吹盡亂紅飛絮。
○●●○○　●●○　○○●●○■　○●●○○　○○●　○●●○○■　
無言佇立。斷腸惟有流鶯語。碧雲欲暮。空惆悵韶華。一時虛度。
○○●●　●○○●○○■　●○●■　○○●○○　●○○■　
追思舊日心情。記題葉西樓。吹花南浦。
○○●●○○　●○●○○　○○○■
老去覺歡疏。傷春恨、都付斷雲殘雨。黃昏院落。問誰猶在憑欄處。
●●●○○　○○●　○●●○○■　○○●●　●○○●○○■　
可堪杜宇。空只解聲聲。催他春去。
●○●■　○●●○○　○○○■</pre>
<p>此調程詞及周詞、史詞三體，宋、元人填者甚少，惟張炎詞體，填者頗多，故此詞以張詞作譜。此詞前後段第八句俱押韻。</p>
<p>又一體　雙調一百五字，前段十句四仄韻，後段九句四仄韻</p>
<div>周邦彥</div>
<pre>淺帶一帆風。向晚來、扁舟穩下南浦。迢遞阻瀟湘。衡皋迥、斜檥蕙蘭汀渚。
●●●○○　●●○　○○●●○■　○●●○○　○○●　○●●○○■
危檣影裏。斷雲黯黯遙天暮。菡萏嫋風斜。偷送清香。時時微度。
○○●●　●○●●○○■　●●●○○　○●○○　○○○■
吾家舊有簪纓。甚頓作、天涯經歲羈旅。
○○●●○○　●●●　○○○●○■
羌管怎知情。煙波上、黃昏萬斛愁緒。無言對月。皓彩千里人何處。
○●●○○　○○●　○○●●○■　○○●●　●●○●○○■
恨身無鳳翼。只待而今。飛將歸去。
●○○●●　●●○○　○○○■</pre>
<p>此與程詞同，惟前後段第八句俱作五字、不押韻，第九句作四字，後段第二、三句作九字一句異。<br>
  <br>
  又一體　雙調一百五字，前後段各十句，四仄韻</p>

<div>史達祖</div>
<pre>玉樹曉飛香。待倩它。和愁點破妝鏡。輕嫩一天春。平白地、都護雨昏煙冥。
●●●○○　●●○　○○●●○■　○●●○○　○●●　○●●○○■
幽花露濕。定應獨把欄杆憑。謝屐未蠟。安排共文鴛。重遊芳徑。
○○●●　●○●●○○■　●●●●　○○●○○　○○○■
年來夢裏揚州。怕事隨歌殘。情趁雲冷。
○○●●○○　●●○○○　○●○■
嬌眄隔東風。無人會、鶯燕暗中心性。深盟縱約。盡同晴雨全無定。
○○●○○　○○●　○●●○○■　○○●●　●○○●○○■
海棠夢在。相思過西園。鞦韆紅影。
●○●●　○○●○○　○○○■</pre>
<p>此與程詞同，惟前後段第八句俱不押韻異。</p>
<p>又一體　雙調一百五字，前段九句四仄韻，後段八句五仄韻</p>
<div>張炎</div>
<pre>波暖綠粼粼。燕飛來。好是蘇堤才曉。魚沒浪痕圓。流紅去、翻笑東風難掃。
⊙●●○○　●⊙○　◎◎⊙⊙○■　○●●○○　○⊙●　○◎⊙○○■
荒橋斷浦。柳陰撐出扁舟小。回道池塘青欲遍。絕似夢中芳草。
⊙○●●　◎○⊙●○○■　○●○○○●●　◎●●○○■
和雲流出空山。甚年年、淨洗花香不了。
○○⊙●○○　●⊙⊙◎◎⊙⊙◎■
新淥乍生時。孤村路、猶憶那回曾到。餘情渺渺。茂林觴詠如今悄。
⊙●●○○　○○●　⊙◎●⊙○■　⊙○●■　●⊙○●○○■
前度劉郎歸去後。溪上碧桃多少。
⊙●○○○●●　○●●○○■</pre>
<p>此與程詞同，惟前後段第八、九、十句攤破句法，作七字一句、六字一句異。按，王沂孫、張翥、陶宗儀俱如此填。王詞，前段第五句〔巴山路、蛾眉乍窺清鏡〕，眉字平聲；第六句〔綠痕無跡〕，綠字仄聲；陶詞，第七句〔鷗旁常是尋盟去〕，鷗字平聲；張詞，結句〔秋滿鶴汀鳧渚〕，秋聲平聲；陶詞，後段第二句〔蕩晴暉、另有越中真趣〕，越字仄聲；王詞，第四句〔蘋花岸、漠漠雨昏煙冥〕，上漠字仄聲；陶詞，第五句〔水葒搖晚〕，水字仄聲；第七句〔欲問漁郎無恙否〕，欲字仄聲。譜內可平可仄據此，餘參上三詞。王詞，前後兩結句〔弄波素襪至甚處，空把落紅流盡〕、〔只愁雙燕銜春去，拂破藍光千頃〕，又一首〔再來漲綠迷舊處，添卻殘紅幾片〕、〔採香幽徑鴛鴦睡，誰道湔裙人遠〕，與調不合，故不能校入譜。</p>
<p>又一體　雙調一百二字，前段九句四平韻，後段八句四平韻</p>
<div>魯逸仲</div>
<pre>風悲畫角。聽單於、三弄落譙門。投宿駸駸征騎。飛雪浦孤村。
○○●●　●○○　○●●○□　○●○○○●　○●●○□
酒市漸闌燈火。正敲窗、亂葉舞紛紛。送數聲驚雁。乍離煙水。嘹唳度寒雲。
●●●○○●　●○○　●●●○□　●●○○●　●○○●　○●●○□
好在半朧淡月。到如今、無處不銷魂。故國梅花歸夢。愁損綠羅裙。
●●●○●●　●○○　○●●○□　●○○○○●　○●●○□
為問暗香閑豔。也相思、萬點付啼痕。算翠屏應是。兩眉餘恨倚黃昏。
●●●○○●　●○○　●●●○□　●●○○●　●○○●●○□</pre>
<p>此調押平聲韻者，只此一詞，無別首宋詞可校。</p>
</body>
</html>
