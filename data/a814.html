<html>
<head>
<title>戚氏</title>
<meta http-equiv="Content-Type" content="text/html; charset=utf-8">
</head>

<body>

<p>柳永《樂章集》注：中呂調。丘處機詞名《夢遊仙》。</p>
<p>戚氏三段二百十二字，前段十五句九平韻，中段十二句六平韻，後段十六句六平韻、兩協韻</p>
<div>柳永</div>
<pre>晚秋天。一霎微雨灑庭軒。檻菊蕭疏。井梧零亂惹殘煙。淒然。望江關。
●○□　◎◎○●●○□　●●○○　●○⊙●●○□　○□　●○□
飛雲黯淡夕陽間。當時宋玉悲感。向此臨水與登山。
○○◎●●○□　○○●●○●　●◎○●●○□
遠道迢遞。行人悽楚。倦聽隴水潺湲。
◎◎○●　○○⊙●　●○◎●○□
正蟬鳴敗葉。蛩響衰草。相應聲喧。
●○○●●　○◎⊙●　⊙●○□
孤館度日如年。風露漸變。悄悄至更闌。
○●●●○□　○◎●●　●●●○□
長天靜、絳河清淺。皓月嬋娟。思綿綿。夜永對景。那堪屈指。暗想從前。
○○●　●○⊙●　●●○□　●○□　●●●●　○○●●　●●○□
未名未祿。綺陌紅樓。往往經歲遷延。
●○●●　●●○○　◎●⊙●○□
帝里風光好。當年少日。暮宴朝歡。況有狂朋怪侶。遇當歌對酒競留連。
●●○○●　⊙○●●　●●○□　●●○○●●　●○○●●●○□
別來迅景如梭。舊遊似夢。煙水程何限。念利名、憔悴長縈絆。
⊙○●●○○　●○●●　⊙●○○◆協●●○　⊙●○○◆協
追往事、空慘愁顏。漏箭移、稍覺輕寒。聽嗚咽、畫角數聲殘。
⊙◎◎　○●○□　●●⊙　◎●○□　●⊙◎　●●●○□
對閑窗畔。停燈向曉。抱影無眠。
●○○●　○○●●　●●○□</pre>
<p>此調宋人作者甚少，可平可仄俱參後蘇、丘二詞。後段兩仄韻亦用三聲協。</p>
<p>又一體　三段二百十三字，前段十五句九平韻，中段十一句七平韻，後段十五句七平韻、兩協韻</p>
<div>蘇軾</div>
<pre>玉龜山。東皇靈姥統群仙。絳闕迢嶢。翠房深迥倚霏煙。幽閒。志蕭然。
●○□　○○○●●○□　●●○○　●○○●●○□　○□　●○□　
金城千里鎖嬋娟。當時穆滿巡狩。翠華曾到海西邊。
○○○●●○□　○○●●○●　●○○●●○□
風露明霽。鮫波極目。勢浮輿蓋方圓。正迢迢麗日。元圃清寂。瓊草芊綿。
○●○●　○○●●　●○○●○□　●○○●●　○●○●　○●○□
爭解繡勒香韉。鸞輅駐蹕。八馬戲芝田。瑤池近、樓畫隱隱。翠鳥翩翩。
○●●●○□　○●●●　●●●○□　○○●　●○●●　●●○□
肆華筵。間作脆管鳴弦。宛若帝所鈞天。稚顏皓齒。綠髮方瞳。圓極恬淡高妍。
●○□　●●●●○□　●●●●○□　●○●●　●●○○　○●○●○□
盡倒瓊壺酒。獻金鼎藥。固大椿年。縹緲飛瓊妙舞。命雙成奏曲醉留連。
●●○○●　●○●●　●●○□　●●○○●●　●○○●●●○□
雲璈韻響瀉寒泉。浩歌暢飲。斜月低河漢。漸綺霞、天際紅深淺。
○○●●●○□　●○●●　○●○○◆協●●○　○●○○◆協
動歸思、回首塵寰。爛漫遊、玉輦東還。杏花風、數里響鳴鞭。
●○○　○●○□　●●○　●●○□　●○○　●●●○□
望長安路。依稀柳色。翠點春妍。
●○○●　○○●●　●●○□</pre>
<p>此詞中段第七、八句俱六字，後段第六句用韻，又多一字，與柳詞異。舊本中段第七句脫一脆子，後段第九句重一漸字，今俱改正。</p>
<p>又一體　三段二百十字，前段十五句九平韻，中段十二句六平韻，後段十六句七平韻、兩協韻</p>
<div>丘處機</div>
<pre>夢遊仙。分明曾過九重天。浩氣清英。素雲縹渺貫無邊。森然。似朝元。
●○□　○○○●●○□　●●○○　●○●●●○□　○□　●○□
金童玉女下傳宣。當時萬聖齊會。大光明罩紫金蓮。
○○●●●○□　○○●●○●　●○○●●○□
群仙謠唱。諸天歡樂。盡皆得意忘言。流霞泛飲。蟠桃賜宴。次第留連。
○○○●　○○○●　●○●●○□　○○●●　○○●●　●●○□
皆秉道德威權。神通自在。劫劫未能遷。沖虛妙。昊天罔極。象帝之先。
○●●●○□　○○●●　●●●○□　○○●　●○●●　●●○□
透重元。命駕恍惚神遊。擲火萬里迴旋。四維上下。八表縱橫。鸞鶴不用揮鞭。
●○□　●●●●○○　●●●●○□　●○●●　●●○○　○●●●○□
應念隨時到。了無障礙。自有根源。看盡清都絳闕。邁瀛洲。紫府筆難傳。
●●○○●　●○●●　●●○□　●●○○●●　●○○　●●●○□
瑤台閬苑花前。瑞雲掩映。百和香風散。四時不夜長春暖。處處覺、閑想因緣。
○○●●○□　●○●●　●●○○◆協●○●●○○◆協●●●　○●○□
是一點程滿功圓。混太虛、浩劫永綿綿。任閻浮地。山摧洞府。海變桑田。
●●●○●○□　●●○　●●●○□　●○○●　○○●●　●●○□</pre>
<p>此調前段第十三句少一字，中段第八、九句俱六字，後段第七句多押一韻，第十句少一字，第十二句七字，與柳、蘇詞異。</p>
<p>▲蘇軾詞，綠鬢方瞳句，鬢誤作髮，應從張橚詞林紀事更正<br>
</p>
</body>
</html>
