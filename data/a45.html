<html>
<head>
<title>喜春來</title>
<meta http-equiv="Content-Type" content="text/html; charset=utf-8">
</head>
<body>

<p>《太平樂府》注：中呂宮。《太和正音譜》注：正宮。一名《陽春曲》。</p>
<p>單調二十九字，五句一協韻、四平韻</p>
<div>張雨</div>
<pre>江梅的的依茅舍。石瀨濺濺漱玉沙。
◎○◎●○○◆協◎●○○●●□
瓦甌蓬底送年華。問暮鴉。何處阿戎家。
◎○⊙●●○□　◎●□　⊙●●○□</pre>
<p>此亦元人小令，平仄韻互協者。按，元好問詞，起句〔春盤且剪三生菜〕，宜字平聲。姚燧詞，第三名〔山河判斷筆尖頭〕，山字平聲。元好問詞，結句〔且唱喜春來〕，且字仄聲。其餘平仄，參校周德清、司馬九皋兩詞。</p>
<p>又一體　單調二十九字，五句兩協韻、三平韻</p>
<div>周德清</div>
<pre>閑花醞釀蜂兒蜜。細雨調和燕子泥。
○○●●○○◆協●●○○●●□
綠窗蝶夢覺來遲。誰喚起。簾外曉鶯啼。
●○●●●○□　●●◆協○●●○□</pre>
<p>此詞第四句，亦協仄韻，與張詞異。</p>
<p>又一體　單調三十字，六句兩協韻、三平韻</p>
<div>司馬九皋</div>
<pre>歲雲暮矣雖無補。時復中之盡有餘。
●○●●○○◆協○●○○●●□
老來吾亦愛吾廬。清債苦。樽有酒。且消除。
●○○●●○□　○●◆協○●●　●○□</pre>
<p>此詞與周詞同，惟結句多一襯字，作三字兩句異。</p>
<p>又一體　單調三十一字，七句一協韻、四平韻《太平樂府》</p>
<div>無名氏</div>
<pre>海棠過雨紅初淡。楊柳無風睡正寒。
●○●●○○◆協○●○○●●□
杏燒紅。桃剪錦。草拖藍。三月三。和氣盛東南。
●○○　○●●　●○□　○●□　○●●○□</pre>
<p>此詞第三句，作三字三句異。</p>
</body>
</html>
