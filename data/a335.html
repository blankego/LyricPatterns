<html>
<head>
<title>獻衷心</title>
<meta http-equiv="Content-Type" content="text/html; charset=utf-8">
</head>

<body>

<p>唐教坊曲名。</p>
<p>雙調六十四字，前段九句四平韻，後段八句四平韻</p>
<div>歐陽炯</div>
<pre>見好花顏色。爭笑東風。雙臉上。晚妝同。閉小樓深閣。春景重重。
●◎○⊙●　○●○□　○●●　●○□　●●○○●　○●○□
三五夜。偏有恨。月明中。
○◎●　○●●　●○□
情未已。信曾通。滿衣猶自染檀紅。恨不如雙燕。飛舞簾櫳。
○●●　●○□　●○○●●○□　●◎○○●　○●○□
春欲暮。殘絮盡。柳條空。
○◎●　○●●　●○□</pre>
<p>調見《花間集》，宋、元人無照此填者。在唐詞中，亦只有顧敻添字一體，故譜內可平可仄即參之。</p>
<p>又一體　雙調六十九字，前後段各九句，四平韻</p>
<div>顧敻</div>
<pre>繡鴛鴦帳暖。畫孔雀屏敧。人悄悄。月明時。想昔年歡笑。恨今日分離。
●○○●●　●●●○□　○●●　●○□　●●○○●　●○●○□
銀釭背。銅漏永。阻佳期。
○○●　○●●　●○□
小爐煙細。虛閣簾垂。幾多心事。暗地思惟。被嬌娥牽役。魂夢如癡。
●○○●　○●○□　●○○●　●●○□　●○○○●　○●○□
金閨裏。山枕上。始應知。
○○●　○●●　●○□</pre>
<p>此與歐陽炯詞同，惟前段第二句、第六句添一字，後段第一、二句及第三、四句各添一字，皆襯字也。觀此，知唐時已開襯字法門。<br>
</p>
</body>
</html>
