<html>
<head>
<title>陌上花</title>
<meta http-equiv="Content-Type" content="text/html; charset=utf-8">
</head>

<body>

<p>《東坡詞話》：錢塘人好唱《陌上花》，緩緩曲，蓋吳越王遺事也。調名取此。</p>
<p>雙調九十八字，前後段各八句，四仄韻</p>
<div>張翥</div>
<pre>關山夢裏歸來。還又歲華催晚。馬影雞聲。諳盡倦遊荒館。
○○●●○○　○●●○○■　●●○○　○●●○○■
綠箋密寄多情事。一看一回腸斷。待殷勤、寄與舊遊鶯燕。水流雲散。
●○●●○○●　●●●○○■　●○○　●●●○○●　●○○■
滿羅衫、是酒痕凝處。唾碧啼紅相半。只恐梅花。瘦倚夜寒誰暖。
●○○　●●○○●　●●○○○■　●●○○　●●●○○■
不成便沒相逢日。重整釵鸞箏雁。但何郎、縱有春風詞筆。病懷渾懶。
●○●●○○●　○●○○○■　●○○　●●○○○●　○○○■</pre>
<p>此調只此一詞，無別首可校。</p>
</body>
</html>
