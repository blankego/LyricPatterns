<html>
<head>
<title>錦堂春慢</title>
<meta http-equiv="Content-Type" content="text/html; charset=utf-8">
</head>

<body>

<p>調見《青箱雜記》，《梅苑》詞名《錦堂春》。</p>
<p>雙調一百一字，前後段各十句，四平韻</p>
<div>司馬光</div>
<pre>紅日遲遲。虛廊影轉。槐陰迤邐西斜。彩筆工夫難狀。晚景煙霞。
⊙●○○　○○●●　○○◎●○□　◎●○○⊙●　●●○□
蝶尚不知春去。漫繞幽砌尋花。奈猛風過後。縱有殘紅。飛向誰家。
◎●○○⊙●　◎◎⊙●○□　●◎○◎●　◎●○○　⊙●○□
始知青春無價。歎飄零宦路。荏苒年華。今日笙歌叢裏。特地咨嗟。
◎⊙○⊙⊙●　●○○●●　◎●○□　⊙●⊙○⊙●　◎●○□
席上青衫濕透。算感舊、何止琵琶。怎不教人易老。多少離愁。散在天涯。
●●○○◎●　●●◎　⊙●○□　●●○○◎●　⊙●○○　●●○□</pre>
<p>此調始自此詞，宋人減字、添字者，俱從此出，但前後段第七句或六字、或七字，第八句或五字、或六字，當以前後整齊者為正格。此詞可平可仄，悉參所採四詞。</p>
<p>又一體　雙調一百一字，前後段各十句，四平韻</p>
<div>黃裳</div>
<pre>天女多情。梨花剪碎。人間贈與多才。漸瑤池瀲灩。粉翹徘徊。
○●○○　○○●●　○○●●○□　●●○○●　●●○□
迴旋不禁風力。背人飛去還來。最是清虛好處。遙度幽香。不掩寒梅。
○●●○○●　●○○●○□　●●○○●●　○●○○　●●○□
歲華多幸呈瑞。泛寒光一樣。仙子樓臺。雖喜朱顏可照。時更相催。
●○○●○●　●○○●●　○●○□　○●○○●●　○●○□
細認沙汀鷺下。靜看煙渚潮回。為遣青蛾趁拍。鬥獻輕盈。且更傳杯。
●●○○●●　●○○●○□　●●○○●●　●●○○　●●○□</pre>
<p>此與司馬詞同，惟前段第八句添一字，後段第七句減一字異。</p>
<p>又一體　雙調一百一字，前後段各十句，四平韻</p>
<div>《梅苑》無名氏</div>
<pre>臘雪初晴。冰銷凝泮。尋幽閒賞名園。時向長亭登眺。倚遍朱欄。
●●○○　○○●●　○○○●○□　○●○○○●　●●○□
拂面嚴風凍薄。滿階前、霜葉聲乾。見小台深處。數葉江梅。漏泄春權。
●●○○●●　●○○　○●○□　●●○○●　●●○○　●●○□
百花休恨開晚。奈韶華瞬息。常放教先。非是東君私語。和煦恩偏。
●○○●○●　●○○●●　○●○□　○●○○○●　○●○□
欲寄江南音耗。念故人、隔闊雲煙。一枝贈春色。待把金刀。剪倩人傳。
●●○○○●　●●○　●●○□　●○●○●　●●○○　●●○□</pre>
<p>此亦與司馬詞同，惟前段第七句添一字，後段第八句減一字異。</p>
<p>又一體　雙調九十九字，前後段各十句，四平韻</p>
<div>葛立方</div>
<pre>氣應三陽。氛澄六幕。翔烏初上雲端。問朝來何事。喜動門欄。
●●○○　○○●●　○○○●○□　●○○○●　●●○□
田父占來好歲。星翁說道宜官。擬更憑高望遠。春在煙波。春在晴巒。
○●○○●●　○○●●○□　●●○○●●　○●○○　○●○□
歌管雕堂宴喜。任重簾不捲。交護春寒。況金釵整整。玉樹團團。
○●○○●●　●○○●●　○●○□　●○○●●　●●○□
柏葉輕浮重醑。梅枝巧綴新幡。共祝年年如願。壽過松椿。壽過彭聃。
●●○○○●　○○●●○□　●●○○○●　●●○○　●●○□</pre>
<p>此與黃詞同，惟前後段第四句，各減一字異。</p>
<p>又一體　雙調九十八字，前後段各十句，四平韻</p>
<div>王夢應</div>
<pre>淺幘分秋。涼尊試月。西風未雁猶蟬。看芙蓉影裏。綠鬢年年。
●●○○　○○●●　○○●●○□　●○○●●　●●○□
日上雲颿壓海。塵清玉馬行天。更煙樓鳳舉。風幙麟遊。錦後珠前。
●●○○●●　○○●●○□　●○○●●　○●○○　●●○□
綠陰池館如畫。記春晴藥徑。雨曉芝田。已辦一年笑語。小聚雲邊。
●○○●○●　●○○●●　●●○□　●●●○●●　●●○□
舞稱香圍豔錦。歌遲酒落紅船。早群仙醉去。柳掖花扶。似霧非煙。
●●○○●●　○○●●○□　●○○●●　●●○○　●●○□</pre>
<p>此與葛詞同，惟前後段第八句，各減一字異。<br>
</p>
</body>
</html>
