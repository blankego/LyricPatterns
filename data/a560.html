<html>
<head>
<title>松梢月</title>
<meta http-equiv="Content-Type" content="text/html; charset=utf-8">
</head>

<body>

<p>調見曹勳《松隱集》，因詞有〔喜挹蟾華當松頂〕句，取以為名。</p>
<p>雙調九十七字，前段十句五平韻，後段十句四平韻</p>
<div>曹勳</div>
<pre>院靜無聲。天邊正皓月。初上重城。群木搖落。松路徑暖風輕。
●●○□　○○●●●　○●○□　○●○●　○●●●○□
喜挹蟾華當松頂。照謝閣、細影縱橫。杖策徐步。空明裏。但襟袖皆清。
●●○○○○●　●●●　●●○□　●●○●　○○●　●○●○□
恍如臨異境。漾鳳沿岸闊。波淨魚驚。氣入層漢。疑有素鶴飛鳴。
●○○●●　●●○●●　○●○□　●●○●　○●●●○□
夜色徘徊遲宮漏。漸坐久、露濕金莖。未忍歸去。聞何處。更吹笙。
●●○○○○●　●●●　●●○□　●●○●　○○●　●○□</pre>
<p>此曹勳自度曲，無別詞可校。前後段第六句，俱仄仄平平平平仄，例作拗體，填者辨之。</p>
</body>
</html>
