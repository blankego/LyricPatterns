<html>
<head>
<title>芰荷香</title>
<meta http-equiv="Content-Type" content="text/html; charset=utf-8">
</head>

<body>

<p>調見《大聲集》。金詞注雙調。</p>
<p>雙調九十八字，前段十句六平韻，後段十句五平韻</p>
<div>萬俟詠</div>
<pre>小瀟湘。正天影倒碧。波面容光。水仙朝罷。間列綠蓋紅幢。
●○□　●○◎●●　⊙●○□　●○○●　●◎◎●○□
吹風細雨。蕩十頃、浥浥清香。人在水晶中央。霜綃霧谷。襟袂收涼。
⊙○◎●　●◎◎　◎●○□　⊙◎◎⊙○□　⊙○●●　⊙●○□
款放輕舟鬧紅里。有蜻蜓點水。交頸鴛鴦。翠陰密處。曾覓相並青房。
◎●○○●⊙●　●⊙○◎●　○●○□　◎○◎●　⊙◎⊙●○□
晚霞散綺。泛遠淨、一葉鳴榔。擬去盡促雕觴。歌雲未斷。月上飛樑。
⊙○◎●　●◎◎　◎●○□　◎◎●●○□　○○●●　●●○□</pre>
<p>宋人填此調者，句讀悉同，惟換頭句，或七字，或六字耳。此詞換頭句七字，朱敦儒、曹勳、趙以夫詞，俱如此填。按，曹詞，前段第五句〔暑氣清度薰弦〕，清字平聲；第六句〔母儀萬國〕，母字仄聲，趙詞〔懷沙人問〕，人字平聲；趙詞，第七句〔二千年猶帶酸風〕，千字平聲；朱詞，第八句〔六朝浪語繁華〕，六字仄聲，朝字平聲，曹詞〔陰化從此俱宣〕，從字平聲；曹詞，第九句〔六宮內壺〕，六字仄聲；趙詞，第十句〔雅調惺松〕，雅詞仄聲；朱詞，後段第一句〔無奈樽前萬里客〕，無字平聲，里字仄聲；趙詞，第四句〔新歡往恨〕，新字平聲；朱詞，第五句〔怕聽疊鼓摻撾〕，疊字仄聲；第六句〔江浮醉眼〕，江字平聲；趙詞，第七句〔且留連、休要匆匆〕，留字平聲；第八句〔曲終淚濕琵琶〕，終字平聲。譜內可平可仄據此，餘參下詞。</p>
<p>又一體　雙調九十七字，前段十句六平韻，後段十句五平韻</p>
<div>趙彥端</div>
<pre>燕初歸。正春陰暗淡。客意淒迷。玉觴無味。晚花雨退凝脂。
●○□　●○○●●　●●○□　●○○●　●○●●○□
多情細柳。對沈腰、渾不勝衣。重別忍見離披。江南陌上。強半紅飛。
○○●●　●●○　○●○□　○○●●○□　○○●●　○●○□
樂事從今一夢。縱錦囊空在。金碗誰揮。舞裙歌扇。故應閑鎖幽閨。
●●○○●●　●●○○●　○●○□　●○○●　●○○●○□
練江詩就。算檥舟、寧不相思。腸斷莫訴離杯。青雲路穩。白首心期。
●○○●　●●○　○●○□　○●●●○□　○○●●　●●○□</pre>
<p>此詞換頭句減一字，與萬俟詞異。<br>
</p>
</body>
</html>
