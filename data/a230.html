<html>
<head>
<title>玉團兒</title>
<meta http-equiv="Content-Type" content="text/html; charset=utf-8">
</head>

<body>

<p>調見周邦彥《片玉詞》，因《清真集》不載，故方千里、楊澤民、陳允平俱無和詞，宋惟盧炳、袁去華兩詞可校。</p>
<p>雙調五十二字，前後段各五句，三仄韻</p>
<div>周邦彥</div>
<pre>鉛華淡濘新妝束。好風韻、天然異俗。彼此知名。雖然初見。情分先熟。
○○●●○○■　●⊙●　○○●■　●●○○　○○⊙●　○●○■
爐煙淡淡雲屏曲。睡半醒、生香透肉。賴得相逢。若還虛過。生世不足。
⊙○●●○○■　●●●　○○●■　●●○○　◎○○●　○●●■</pre>
<p>此詞前後段兩結句，第二字例用仄聲，有盧炳詞〔全似深熟〕、〔心事忒足〕，袁去華詞〔綠蓋紅頰〕、〔相應相答〕，似字、事字、蓋字、應字，俱仄聲可證。按，袁詞，前段第二句〔獨著我扁舟一葉〕，著字仄聲；盧詞，前段第四句〔情懷雅合〕，雅字仄聲；後段第一句〔耳邊笑語論心曲〕，耳字仄聲；第四句〔清風明月〕，清字平聲。譜內可平可仄據此。</p>
</body>
</html>
