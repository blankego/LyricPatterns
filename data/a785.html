<html>
<head>
<title>弔嚴陵</title>
<meta http-equiv="Content-Type" content="text/html; charset=utf-8">
</head>

<body>

<p>調見《樂府雅詞》，李甲作，因詞有〔嚴光釣址空遺跡〕及〔離觴弔古寓目〕句，取以為名。又，結句有〔回首暮雲千古碧〕句。名《暮雲碧》。</p>
<p>雙調一百十九字，前段十四句七仄韻，後段十句六仄韻</p>
<div>李甲</div>
<pre>蕙蘭香泛。孤嶼潮平。驚鷗散雪。迤邐點破。澄江秋色。
●○○●　○●○○　○○●■　○●●●　○○○■
暝靄向斂。疏雨乍收。染出藍峰千尺。漁舍孤煙鎖寒磧。
●●●●　○●●○　●●○○○■　○●○○●○■
畫鷁翠帆旋解。輕艤晴霞岸側。正念往悲酸。懷鄉慘切。何處引羌笛。
●●●○●●　○●○○●■　●●●○○　○○●■　○●●○■
追惜。當時富春佳地。嚴光釣址空遺跡。
○■　○○●○○●　○○●●○○■
華星沈後。扁舟泛去。瀟灑閑名圖籍。
○○○●　○○●●　○●○○○■
離觴弔古寓目。意斷魂消淚滴。漸洞天曉。回首暮雲千古碧。
○○●●●■　●●○○●■　●●○●　○●●○○●■</pre>
<p>此調只有此詞，無別首可校。<br>
</p>
</body>
</html>
