<html>
<head>
<title>五彩結同心</title>
<meta http-equiv="Content-Type" content="text/html; charset=utf-8">
</head>

<body>

<p>此調有平韻、仄韻兩體。平韻者，見趙彥端《介庵詞》；仄韻者，見《樂府雅詞》。</p>
<p>雙調一百十一字，前後段各九句，四平韻</p>
<div>趙彥端</div>
<pre>人間塵斷。雨處風回。涼波自泛仙槎。非郭還非埜。閑鶯燕、時傍笑語清佳。
○○○●　●●○○　○○●●○□　○●○○●　○○●　○●●●○□
銅壺花漏長如線。金鋪碎、香暖簷牙。誰知道、東園五畝。種成國豔天葩。
○○○●○○●　○○●　○●○□　○○●　○○●●　●○●●○□
主人漢家龍種。正翩翩迥立。雪紵烏紗。歌舞承平舊。圍紅袖、詩興自寫春華。
●○●○○●　●○○●●　●●○□　○●○○●　○○●　○●●●○□
未知三斗朝天去。定何似、鴻寶丹砂。且一醉、朱顏相慶。共看玉井浮花。
●○○●○○●　●○●　○●○□　●●●　○○○●　●○●●○□</pre>
<p>此調押平韻者，只有此詞，無別首可校。</p>
<p>又一體　雙調一百十一字，前段九句五仄韻，後段九句六仄韻</p>
<div>《樂府雅詞》無名氏</div>
<pre>珠簾垂戶。金索懸窗。家接浣紗溪路。相見桐陰下。一鉤月、恰在鳳凰棲處。
○○○■　○●○○　○●●○○■　○●○○●　●○●　●●●○○■
素瓊碾就宮腰小。花枝嫋、盈盈嬌步。新妝淺、滿腮紅雪。綽約片雲欲度。
●○●●○○●　○○●　○○○■　○○●　●○○●　●●●○●■
塵寰豈能留住。唯只愁化作。彩雲飛去。蟬翼衫兒薄。冰肌瑩、輕罩一團香霧。
○○●○○■　○●○●●　●○○■　○●○○●　○○●　○●●○○■
彩箋巧綴相思苦。脈脈動、憐才心緒。好作個、秦樓活計。要待吹簫伴侶。
●○●●○○■　●●●　○○○■　●●●　○○●●　●●○○●■</pre>
<p>此調押仄韻者，亦只有此詞，無別首可校。</p>
</body>
</html>
