<html>
<head>
<title>惜寒梅</title>
<meta http-equiv="Content-Type" content="text/html; charset=utf-8">
</head>

<body>

<p>調見《復雅歌詞》，因詞有〔喜寒梅，卻與雪期霜約〕句，取以為名。</p>
<p>雙調一百字，前段九句五仄韻，後段十句六仄韻</p>
<div>《復雅歌詞》無名氏</div>
<pre>看盡千花。喜寒梅、暗與雪期霜約。雅態香肌。迥有天然澹泊。
●●○○　●○○　●●●○○■　●●○○　●●○○●■
五侯園囿姿遊樂。憑欄處、重開繡幕。秦娥妝罷。自遠相從。豔過京洛。
●○○●●○■　○○●　○○●■　○○○●　●●○○　●○○■
天涯再見素萼。似凝愁向人。玉容寂寞。江上飄零。怎把芳心付託。
○○●●●■　●○○●○　●○●■　○●○○　●●○○●■
那堪風雨夜來惡。便減動、一分瘦削。直須沈醉。尤香殢雪。莫待吹落。
○○○●●○■　●●●　●○●■　●○○●　○○●●　●●○■</pre>
<p>此調只有此詞，無別首可校。</p>
</body>
</html>
