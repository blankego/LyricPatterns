<html>
<head>
<title>青門引</title>
<meta http-equiv="Content-Type" content="text/html; charset=utf-8">
</head>

<body>

<p>調見《樂府雅詞》及《天機餘錦》詞，張先本集不載。</p>
<p>雙調五十二字，前段五句三仄韻，後段四句三仄韻</p>
<div>張先</div>
<pre>乍暖還輕冷。風雨晚來方定。庭軒寂寞近清明。殘花中酒。又是去年病。
●●○○■　○●●○○■　○○●●●○○　⊙○◎●　●●●○■
樓頭畫角風吹醒。入夜重門靜。那堪更被明月。隔牆送過鞦韆影。
○○●●○○■　●●○○■　●○●●○●　●○●●○○■</pre>
<p>按，《全芳備祖‧樂府》馬古洲詞，前結〔十分風味，獨向暑天足〕，十字仄聲，風字平聲；後結〔刀圭倘是神仙藥，地皮捲盡猶飛肉〕，校此詞多一字，因詞俚不錄。<br>
</p>
</body>
</html>
