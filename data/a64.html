<html>
<head>
<title>定西番</title>
<meta http-equiv="Content-Type" content="text/html; charset=utf-8">
</head>
<body>

<p>唐教坊曲名。</p>
<p>雙調三十五字，前段四句一仄韻、兩平韻，後段四句兩仄韻、兩平韻</p>
<div>溫庭筠</div>
<pre>漢使昔年離別。攀弱柳。折寒梅。上高臺。千里玉關春雪。
●●●○○■　○●●　●○□　●○□　○●●○○■
雁來人不來。羌笛一聲愁絕。月徘徊。
●○○●□　○●●○○■　●○□</pre>
<p>此詞前後段起句及後段第三句，俱間押仄韻。溫庭筠別首〔海燕欲飛〕詞，與此同，其平仄如一。</p>
<p>又一體　雙調三十五字，前後段各四句一仄韻、兩平韻</p>
  <div>溫庭筠</div>
<pre>細雨曉鶯春晚。人似玉。柳如眉。正相思。
●●●○○■　○●●　●○□　●○□　
羅幕翠簾初捲。鏡中花一枝。腸斷塞門消息。雁來稀。
○●●○○■●○○●□　○●●○○●　●○□</pre>
<p>此詞前後段起句間押仄韻，後段第三句不用韻，與前首異。</p>
<p>又一體　雙調三十五字，前段四句兩平韻，後段四句兩仄韻、兩平韻</p>
<div>韋莊</div>
<pre>挑盡金燈紅燼。人灼灼。漏遲遲。未眠時。
⊙●⊙○○●　○●●　●○□　●○□　
斜倚銀屏無語。閒愁上翠眉。悶煞梧桐殘雨。滴相思。
○●⊙○○■　⊙○◎●□　●●⊙○○■　●○□</pre>
<p>此詞前段起句不用韻，後段第一句、第三句間押仄韻。牛嶠〔紫塞月明〕詞，正與此同。按，牛詞前段起句〔紫塞月明千里〕，紫字、月字俱仄聲；後段起句〔鄉思望中天闊〕，望字仄聲；第二句〔漏殘星亦殘〕，漏字仄聲，星字平聲；第三句〔畫角數聲嗚咽〕，數字仄聲。</p>
<p>又一體　雙調三十五字，前後段各四句兩平韻</p>
<div>孫光憲</div>
<pre>雞祿山前遊騎。邊草白。朔天明。馬蹄輕。
○●○○⊙●　○●●　●○□　●○□
鵲面弓離短鞘。彎來月欲成。一隻鳴骹雲外。曉鴻驚。
◎●⊙○◎●　○○●●□　●●⊙○○●　●○□</pre>
<p>此詞不間入仄韻。韋莊〔芳草叢生〕詞、毛熙震〔蒼翠濃陰〕詞，皆與此同。按，韋詞前段第一句〔芳草叢生縷結〕，縷字仄聲。毛詞後段第一句〔斜日倚欄風好〕，斜字平聲，倚字仄聲，風字平聲；第三句〔未得玉郎消息〕，玉字仄聲。</p>
<p>又一體　雙調四十一字，前段五句兩平韻，後段四句兩平韻</p>
<div>張先</div>
<pre>捍撥紫檀金襯。雙秀萼。兩回鸞。齊學漢宮妝樣。競嬋娟。
●●●○○●　○●●　●○□　⊙●◎○○●　●○□
三十六弦蟬鬧。小弦蜂作團。聽盡昭君幽怨。莫重彈。
○◎●○○●　●○○●□　●●○○○●　●○□</pre>
<p>此詞亦不間入仄韻。前段第三句下多六字一句，與孫詞異。按，張詞三首皆然。其一首，前段第四句〔盡帶江南春色〕，盡字仄聲，江字平聲；換頭句〔鴛鴦願從今夜〕，鴦字平聲。</p>
</body>
</html>
