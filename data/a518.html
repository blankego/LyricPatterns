<html>
<head>
<title>滿庭芳</title>
<meta http-equiv="Content-Type" content="text/html; charset=utf-8">
</head>

<body>

<p>此凋有平韻、仄韻兩體。平韻者，周邦彥詞，名《鎖陽臺》；葛立方詞，有〔要看黃昏庭院，橫斜映霜月朦朧〕句，名《滿庭霜》；晁補之詞，有〔堪與瀟湘暮雨，圖上畫扁舟〕句，名《瀟湘夜雨》；韓淲詞，有〔甘棠遺愛，留與話桐鄉〕句，名《話桐鄉》；吳文英詞，因蘇軾詞有〔江南好，千鍾美酒，一曲滿庭芳〕句，名《江南好》；張埜詞，名《滿庭花》；《太平樂府》注中呂宮，高拭詞注中呂調。仄韻者，《樂府雅詞》名《轉調滿庭芳》。</p>
<p>雙調九十五字，前後段各十句，四平韻</p>
<div>晏幾道</div>
<pre>南苑吹花。西樓題葉。故園歡事重重。憑欄秋思。閑記舊相逢。
⊙●○○　⊙○⊙●　◎○⊙●○□　⊙○⊙●　⊙●●○□
幾處歌雲夢雨。可憐便、流水西東。別來久。淺情未有。錦字繫征鴻。
◎●⊙○◎●　◎⊙●　⊙●○□　◎○●　◎○◎●　◎●●○□
年光還少味。開殘檻菊。落盡溪桐。漫留得。樽前淡月西風。
⊙○○●●　⊙○◎●　◎●○□　●⊙◎　⊙○◎●○□
此恨誰堪共說。清愁付、綠酒杯中。佳期在。歸時待把。香袖看啼紅。
◎●⊙○◎●　⊙⊙●　◎●○□　○○●　⊙○◎●　⊙●●○□</pre>
<p>此調以此詞及周詞為正體，若黃詞之減字，程、趙、元三詞之添字，與無名氏詞之轉調，皆變體也。此詞換頭句不藏短韻，宋、元人如此填者亦多。前段第三句，舒亶詞〔樓臺半在雲間〕，樓字平聲；第九句，周邦彥詞〔全勝瀛海〕，瀛字平聲；後段第一、二、三句，葛立方詞〔北枝方半吐，水邊疏影，綽約娉婷〕，北字仄聲，疏字平聲；第四、五句，周紫芝詞〔且細看，八磚花影遲遲〕，細字仄聲；第六句，向子諲詞〔常被此花相惱〕，此字仄聲，相字平聲；第九句，周邦彥詞〔笛聲吹徹〕，笛字仄聲，吹字平聲。譜內可平可仄據此，餘參所採平韻五詞。此調前後段第八句，例作平平仄平平仄，此詞前段第八句別字，以入替平。如毛滂詞之後段第八句〔北窗晚〕北字，又一首〔玉台畔〕玉字，亦是以入替平，不可泛填上、去聲字。又，蘇軾詞，前段第三句〔算只君與長江〕，又〔萬里煙波雲帆〕，第二字俱用仄聲，查別首宋詞，無用仄聲者，故不注可仄。</p>
<p>又一體　雙調九十五字，前段十句四平韻，後段十一句五平韻</p>
<div>周邦彥</div>
<pre>風老鶯雛。雨肥梅子。午陰嘉樹清圓。地卑山近。衣潤費爐煙。
○●○○　●○○●　●○○●○□　●○○●　○●●○□
人靜鳥鳶自樂。小橋外、新綠濺濺。憑欄久。黃蘆苦竹。擬泛九江船。
○●○○●●　●○●　○●○□　○○●　○○●●　●●●○□
年年。如社燕。飄流瀚海。來寄修椽。且莫思身外。長近樽前。
○□　○●●　○○●●　○●○□　●●○○●　○●○□
憔悴江南倦客。不堪聽、急管繁弦。歌筵畔。先安枕簟。容我醉時眠。
○●○○●●　●○●　●●○□　○○●　○○●●　○●●○□</pre>
<p>此與晏詞同，惟後段第四、五句，作五字一句、四字一句，又換頭句藏短韻異。</p>
<p>又一體　雙調九十三字，前段十句四平韻，後段十一句五平韻</p>
<div>黃公度</div>
<pre>一徑叉分。三亭鼎峙。小園別是清幽。曲欄低檻。春色四時留。
●●○○　○○●●　●○●●○□　●○○●　○●●○□
怪石參差臥虎。長松偃蹇拏虯。攜筇晚。風來萬里。冷撼一天秋。
●●○○●●　○○●●○□　○○●　○○●●　●●●○□
優遊。銷永晝。琴樽左右。賓主風流。且偷閒。不妨身在南州。
○□　○●●　○○●●　○●○□　●○○　●○○●○□
故國歸帆隱隱。西昆往事悠悠。都休問。金釵十二。滿酌聽輕謳。
●●○○●●　○○●●○□　○○●　○○●●　●●●○□</pre>
<p>此與周詞同，惟前後段第七句各減一字，作六字句，及後段第四、五句，仍用晏詞體異。按，此詞前後段第六、七句，俱作對偶，填者遵之。</p>
<p>又一體　雙調九十六字，前後段各十句，四平韻</p>
<div>程垓</div>
<pre>南月驚烏。西風破雁。又還是、秋滿平湖。採蓮人靜。寒色戰菰蒲。
○●○○　○○●●　●○●　○●○□　●○○●　○●●○□
舊信江南好景。一萬里、輕覓蓴鱸。誰知道。吳儂未識。蜀客已情孤。
●●○○●●　●●●　○●○□　○○●　○○●●　●●●○□
憑高增悵望。湘雲盡處。都是平蕪。問故鄉何日。重見吾廬。
○○○●●　○○●●　○●○□　●●○○●　○●○□
縱有荷紉芰制。終不似、菊短籬疏。歸情遠。三更雨夢。依舊繞庭梧。
●●○○●●　○●●　●●○□　○○●　◎○●●　○●●○□</pre>
<p>此與晏詞同，惟前段第三句，添一襯字異。按，此詞起句〔南月驚烏〕，與晁端禮詞之〔雪滿貂裘〕、向子諲詞之〔月窟蟠根〕、石孝友詞之〔修竹挼藍〕等。同，偶然合韻，舊譜誤注用韻，不知此詞兩句對起，必無首句用韻之理，填者辨之。</p>
<p>又一體　雙調九十六字，前後段各十句，四平韻</p>
<div>趙長卿</div>
<pre>斜點銀釭。高擎蓮炬。夜寒不奈微風。重重簾幕。掩映畫堂中。
○●○○　○○○●　●○●●○□　○○○●　●●●○□
香漸遠、長煙嫋穟。光不定、寒影搖紅。偏奇處。當庭月暗。吐焰亙如虹。
○●●　○○●●　○●●　○●○□　○○●　○○●●　●●●○□
紅裳呈豔麗。翠娥一見。無奈狂蹤。試煩纖手。捲上紗籠。
○○○●●　●○●●　○●○□　●○○●　●●○□
開正好、銀花照夜。堆不盡、金粟凝空。叮嚀語。頻將好事。來報主人公。
○●●　○○●●　○●●　○●○□　○○●　○○●●　○●●○□</pre>
<p>此與晏詞同，惟前後段第六句，各添一字作七字句，後段第四、五句減一字，作四字兩句異。按，此詞前後段第六、七句，亦用對偶，填者遵之。汲古閣刻《惜香樂府》，此詞頗有脫誤，今依《詞緯》本校定。</p>
<p>又一體　雙調九十六字，前後段各十句，四平韻</p>
<div>元好問</div>
<pre>天上殷韓。解羈官府。爛遊舞榭歌樓。開花釀酒。來看帝王州。
○●○○　●○○●　●○●●○□　○○●●　○●●○□
常見牡丹開後。獨佔斷、穀雨風流。仙家好。霜天槁葉。穠豔破春柔。
○●●○○●　●●●　●●○□　○○●　○○●●　○●●○□
狂僧誰借手。一杯喚起句綠怨紅愁。天香國豔。梅菊背人羞。
○○○●●　●○●●　●●○□　○○●●　○●●○□
盡揭紗籠護日。容光動、玉斝瓊舟。都人士女。年年十月。常記遇仙樓。
●●○○●●　○○●　●●○□　○○●●　○○●●　○●●○□</pre>
<p>此亦與晏詞同，惟前後段第四、五句，俱作四字、五字，其後段第八句，亦添一襯字異。</p>
<p>又一體　雙調九十六字，前段十句四仄韻，後段九句四仄韻</p>
<div>《古今詞話》無名氏</div>
<pre>風急霜濃。天低雲淡。過來孤雁聲切。雁兒且住。略聽自家說。
○●○○　○○○●　●○○●○■　●○●●　●●●○■
你為離群到此。我共個、人人才別。松江岸。黃蘆叢裏。天更待飛雪。
●●○○●●　●●●　○○○■　○○●　○○○●　○●●○■
聲聲腸欲斷。和我也、點點珠淚成血。這一江流水。流也嗚咽。
○○○●●　○●●　●●○●○■　●●○○●　○●○■
告你高飛遠舉。前程事、永沒磨折。休煩惱。飄零聚散。終有見時節。
●●○○●●　○○●　●○○■　○○●　○○●●　○●●○■</pre>
<p>此詞見《樂府雅詞》，又見《古今詞話》，押仄聲韻，與晏詞平韻體同，惟後段第二、三句，添一字，作九字一句異。《樂府雅詞》抄本，與此小異，今從《花草粹編》所採《古今詞話》原本。<br>
</p>
</body>
</html>
