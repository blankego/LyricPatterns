<html>
<head>
<title>玉燭新</title>
<meta http-equiv="Content-Type" content="text/html; charset=utf-8">
</head>

<body>

<p>調始《清真樂府》，《爾雅》云，四時和，謂之玉燭，取以為名。</p>
<p>雙調一百一字，前段九句五仄韻，後段九句六仄韻</p>
<div>周邦彥</div>
<pre>溪源新臘後。見數朵江梅。剪裁初就。暈酥砌玉。芳英嫩、故把春心輕漏。
○○○●■　●●●○○　●○○■　◎○◎●　○○●　●●○○○■
前村昨夜。想弄月黃昏時候。孤岸峭、疏影橫斜。濃香暗沾襟袖。
⊙○◎●　◎●●○○⊙■　⊙●●　⊙●○○　○○●○○■
樽前賦與多才。問嶺外風光。故人知否。壽陽漫鬥。終不似、照水一枝清瘦。
○○●●○○　●◎●○○　●○○■　◎○◎■　○◎●　●●◎○○■
風嬌雨秀。好亂插繁花盈首。須通道、羌笛無情。看看又奏。
⊙○●■　◎●●○○○■　○●●　○●○○　○○●■</pre>
<p>此調以此詞為正體，若楊詞之多押兩韻，乃變格也。按，趙文詞，前段第四句〔洞房花燭〕，花字平聲；趙以夫詞，第八句〔又不是、南國花遲〕，又字仄聲；趙文詞，後段第二句〔問堂上萱花〕，堂字平聲；第四句〔功名浪鬥〕，功字平聲；趙以夫詞，第六句〔酒樽澹泊〕，酒字仄聲。譜內可平可仄據此，餘參所採楊詞。趙以夫詞，前段首句〔寒空一雁落〕，一字入聲，此以入作平，故不注可仄。</p>
<p>又一體　雙調一百一字，前段九句七仄韻，後段九句六仄韻</p>
<div>楊無咎</div>
<pre>荒山藏古寺。見傍水梅開。一枝三四。蘭枯蕙死。登臨處、慰我魂消惟此。
○○○●■　●●●○○　●○○■　○○●■　○○●　●●○○○■
可堪紅紫。曾不解、和羹結子。高壓盡、百卉千葩。因君合修花史。
●○○■　○●●　○○●■　○●●　●●○○　○○●○○■
韶華且莫吹殘。待淺搵松煤。寫教形似。此時胸次。凝冰雪、洗盡從前塵滓。
○○●●○○　●●●○○　●○○■　●○○■　○○●　●●○○○■
吟安個字。拌不寐、勾牽幽思。誰伴我、香宿蜂媒。光浮月姊。
○○●■　○●●　○○○■　○●●　○●○○　○○●■</pre>
<p>此詞前段第四句、第六句俱押韻，與周詞異。</p>
</body>
</html>
