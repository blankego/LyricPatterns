<html>
<head>
<title>夢橫塘</title>
<meta http-equiv="Content-Type" content="text/html; charset=utf-8">
</head>

<body>

<p>調見《苕溪詞》。</p>
<p>雙調一百五字，前段十一句四仄韻，後段十句四仄韻</p>
<div>劉一止</div>
<pre>浪痕經雨。林影吹寒。曉來無限蕭瑟。埜色分橋。剪不斷、前溪風物。
●○○●　○●○○　●○○●○■　●●○○　●●●　○○○■
船繫朱藤。路迷煙寺。遠鷗浮沒。聽疏鐘斷鼓。似近還遙。驚心事、傷羇客。
○●○○　●○○●　●○○■　●○○●●　●●○○　○○●　○○■
新醅旋壓鵝黃。拌清愁在眼。酒病縈骨。繡閣嬌慵。爭解說、短書傳憶。
○○●●○○　○○○●●　●●○■　●●○○　○●●　●○○■
念誰伴、塗妝綰髻。嚼蕊吹花弄秋色。恨對南雲。此時淒斷。有何人知得。
●○●　○○●●　●●○○●○■　●●○○　○○○●　●○○○■</pre>
<p>此調只有此詞，無別首可校。</p>
</body>
</html>
