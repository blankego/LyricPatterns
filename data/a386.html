<html>
<head>
<title>臨江仙引</title>
<meta http-equiv="Content-Type" content="text/html; charset=utf-8">
</head>

<body>

<p>調見《樂章集》，注南呂調，與《臨江仙令》、《臨江仙慢》不同。</p>
<p>雙調七十四字，前段十句四平韻，後段六句三平韻</p>
<div>柳永</div>
<pre>渡口。向晚。乘瘦馬。陟崇岡。西郊又送秋光。
●●　●●　○◎●　●○□　○○●●○□
對暮山橫翠。襯殘葉飄黃。憑高念遠。素景楚天。無處不淒涼。
●●○○●　●○●○□　⊙○◎●　●●●⊙　○●●○□
香閨別來無信息。雲愁雨恨難忘。指帝城歸路。但煙水茫茫。
⊙⊙◎○○●●　○○●●○□　●●○○●　●○●○□
凝情望斷淚眼。盡日獨立斜陽。
○○●●●●　●◎●●○□</pre>
<p>柳永二首，大同小異，其起句俱二字兩句，前段第六、七句，後段第三、四句，俱上一下四句法，填者審之。此詞可平可仄，即參柳詞別首。</p>
<p>又一體　雙調七十四字，前段十句兩仄韻、四平韻，後段六句三平韻</p>
<div>柳永</div>
<pre>上國。去客。停飛蓋。促離筵。長安古道綿綿。見岸花啼露。對堤柳愁煙。
●■　●■　○○●　●○□　○○●●○□　●●○○●　●○●○□　
物情人意。向此觸目。無處不淒然。
●○○●　●●●●　○●●○□
醉擁征驂猶佇立。盈盈淚眼相看。況繡幃人靜。更山館春寒。
●●○○○●●　○○●●○□　●●○○●　●○●○□
今宵怎向漏永。頓成兩處孤眠。
○○●●●●　●○●●○□</pre>
<p>此與前詞同，惟前段起二句，押仄韻異。</p>
</body>
</html>
