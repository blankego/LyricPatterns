<html>
<head>
<title>歸田樂</title>
<meta http-equiv="Content-Type" content="text/html; charset=utf-8">
</head>

<body>

<p>黃庭堅詞，名《歸田樂引》。</p>
<p>雙調五十字，前段六句三仄韻，後段四句兩仄韻</p>
<div>晁補之</div>
<pre>春又去。似別佳人幽恨積。閒庭院。翠陰滿、添晝寂。一枝梅最好。至今憶。
○●●　●●○○○●■　○○●　●○●　○●■　●○○●●　●○■
正夢斷、爐煙嫋。參差疏簾隔。為何事、年年春恨。問花應會得。
●●●　○○●　○○○○■　●○●　○○○●　●○○●■</pre>
<p>此調名《歸田樂》，無引字。惟晁詞、蔡詞二體，然兩詞亦各不同，無別首可校。</p>
<p>又一體　雙調五十字，前後段各四句，三仄韻</p>
<div>蔡伸</div>
<pre>風生蘋末蓮香細。新浴晚涼天氣。獨自倚朱欄。波面雙雙彩鴛戲。
○○○●○○■　○●●○○■　●●●○○　○●○○●○■
鸞釵委墜雲堆髻。誰會此時情意。冰簟玉琴橫。還是月明人千里。
○○●●○○■　○●●○○■　○●●○○　○●●○○○■</pre>
<p>此詞前後段字句相同，極為整齊，然亦無他詞可校。</p>
<p>又一體　雙調七十一字，前段六句五仄韻，後段七句五仄韻</p>
  <div>晏幾道</div>
<pre>試把花期數。便早有、感春情緒。看即梅花吐。
●●○○■　●◎◎　●○⊙■　⊙◎⊙○■
願花更不謝。春且長住。只恐花飛又春去。
●⊙●●●　⊙●⊙■　●●○○●○■
花開還不語。問此意、年年春會否。絳唇青鬢。漸少花前侶。
○○⊙●■　●●●　⊙○○●■　●○⊙●　◎●○○■
對花又記得。舊曾遊處。門外垂楊未飄絮。
●⊙●●●　●⊙○■　⊙●○○●○■</pre>
<p>此調名《歸田樂引》，有三體，大同小異，可以參校。故此詞可平可仄，即參無名氏詞及黃詞。</p>
<p>又一體　雙調七十一字，前段六句五仄韻、一疊韻，後段七句五仄韻、一疊韻</p>
<div>《樂府雅詞》無名氏</div>
<pre>水繞溪橋淥。泛蘋汀、步迷花曲。衣巾散餘馥。
●●○○■　●○○　●○○■　○○●○■
種竹更洗竹。詠竹題竹。日暮無人伴幽獨。光陰雙轉轂。
●●●●■　●●○■疊●●○○●○■　○○○●■
可惜許、等閒愁萬斛。世間種種。只是榮和辱。念足又願足。
●●●　●○○●■　●○●●　●●○○■　●●●●■
意足心足。忘了眉頭怎生蹙。
●●○■疊○●○○●○■</pre>
<p>此與晏詞同，惟前段第四句、後段第五句，各用一疊韻異。</p>
<p>又一體　雙調七十字，前段六句四仄韻、一疊韻，後段七句五仄韻、一疊韻</p>
<div>黃庭堅</div>
<pre>暮雨濛階砌。漏漸移、轉添寂寞。點點心如碎。怨你又戀你。
●●○○■　●●○　●○●●　●●○○■　●●●●■
恨你惜你。畢竟教人怎生是。
●●●■疊●●○○●○■
前歡算未已。奈何如今愁無計。為伊聰俊。消得人憔悴。
○○●●■　●○○○○○■　●○○●　○●○○■
這裏誚睡裏。夢裏心裏。一向無言但垂淚。
●●●●■　●●○■疊●●○○●○■</pre>
<p>此亦晏詞體，惟前段第二句不押韻，後段第二句減一字、作七字句異。其用疊韻，則與無名氏詞同。按，黃詞別首，後段第五、六句〔拌了又舍了，一定是這回休了〕，多襯字三字，因詞俚不錄。<br>
  <br>
  ▲晏幾道詞，問此意春還會否句，誤作此意年年春會否，均應遵詞譜分別增削 </p>
</body>
</html>
