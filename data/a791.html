<html>
<head>
<title>春雪間早梅</title>
<meta http-equiv="Content-Type" content="text/html; charset=utf-8">
</head>

<body>

<p>調見《梅苑》詞，隱括韓愈《春雪間早梅》長律詩，即以題為調名。</p>
<p>雙調一百二十五字，前段十句六平韻，後段十一句五平韻</p>
<div>《梅苑》無名氏</div>
<pre>梅將雪共春。彩豔灼灼不相因。逐吹霏霏能爭密。排枝碎碎巧妝新。
○○●●□　●●●●●○□　●●○○○○●　○○●●●○□
誰令香生滿座。獨使淨斂無塵。芳意饒呈瑞。寒光助照人。
○○○○●●　●●●●○□　○●○○●　○○●●□
玲瓏次第開已遍。點綴坐來頻。
○○●●○●●　●●●○□
那是俱懷疑似。須知造化。兩各逼天真。熒煌清影初亂眼。浩蕩逸氣忽迷神。
○●○○○●　○○●●　●●●○□　○○○●○●●　●●●●●○□
未許瓊花比並。將從玉樹相親。先期迎戲歲。同歌酒占茲辰。
●●○○●●　○○●●○□　○○○●●　●○○●●○□
六花臘蒂相輝映。輕盈敢自珍。
●○●●○○●　○○●●□</pre>
<p>此詞採之《梅苑》與劉伯壽《梅花曲》，隱括王安石詩者，同一體制，編入以備一體。</p>
</body>
</html>
