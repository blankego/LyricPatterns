<html>
<head>
<title>梅香慢</title>
<meta http-equiv="Content-Type" content="text/html; charset=utf-8">
</head>

<body>

<p>調見《東山樂府》。</p>
<p>雙調一百一字，前段十一句四仄韻，後段十一句五仄韻</p>
<div>賀鑄</div>
<pre>高閣寒輕。映萬朵芳梅。亂堆香雪。未待江南信。冠百花先占。一陽佳節。
○●○○　●●●○○　●○○■　●●○○●　●●○○●　●○○■
剪綵凝酥。無處學、天然奇絕。便壽陽妝。工夫費盡。豔姿終別。
●●○○　○●●　○○○■　●●○○　○○●●　●○○■
風里弄輕盈。掩珠英明瑩。麝臘飄烈。莫放芳菲歇。剩永宵歡賞。酒酣吟折。
○●●○○　●○○○●　●●○■　●●○○■　●●○○●　●○○■
倒玉何妨。且聽取、樽前新闋。怕篴聲長。行雲散盡。漫悲風月。
●●○○　●●●　○○○■　●●○○　○○●●　●○○■</pre>
<p>此詞無他首可校。後段第五句，東山詞作〔剩夜來歡賞〕，今從《梅苑》本。</p>
</body>
</html>
