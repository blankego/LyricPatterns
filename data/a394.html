<html>
<head>
<title>越溪春</title>
<meta http-equiv="Content-Type" content="text/html; charset=utf-8">
</head>

<body>

<p>調見《六一居士詞》，因詞中有〔春色遍天涯，越溪閬苑繁華地〕句，取以為名，蓋賦越溪春色也。</p>
<p>雙調七十五字，前段七句三平韻，後段六句四平韻</p>
<div>歐陽修</div>
<pre>三月十三寒食日。春色遍天涯。越溪閬苑繁華地。傍禁垣、珠翠煙霞。
○●●○○●●　○●●○□　●○●●○○●　●●○　○●○□
紅粉牆頭。鞦韆影裏。臨水人家。
○●○○　○○●●　○●○□
歸來晚駐香車。銀箭透窗紗。有時三點兩點雨霽。朱門柳細風斜。
○○●●○□　○●●○□　●○○●●●●●　○○●●○□
沈麝不燒金鴨冷。籠月照梨花。
○●●○○●●　○●●○□</pre>
<p>此詞無別首宋詞可校。結二句，《詞綜》作〔沈麝不燒金鴨，玲瓏月照梨花〕，六字兩句。查本集，〔玲〕字系〔冷〕字，〔瓏〕字系〔籠〕字，〔冷〕字屬上作句，方有情韻，舊本皆然，今從之。</p>
</body>
</html>
