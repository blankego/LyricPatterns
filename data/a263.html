<html>
<head>
<title>金蓮繞鳳樓</title>
<meta http-equiv="Content-Type" content="text/html; charset=utf-8">
</head>

<body>

<p>調見《花草粹編》，此宋徽宗觀燈詞也，故名《金蓮繞鳳樓》。</p>
<p>雙調五十五字，前後段各四句，四仄韻</p>
<div>宋徽宗</div>
<pre>絳燭朱籠相隨映。馳繡轂、塵清香襯。萬金光射龍軒瑩。繞端門、瑞雷輕振。
●●○○○○■　○●●　○○○■　●○○●○○■　●○○　●○○■
元宵為開盛景。嚴黼座、觀燈錫慶。帝家華燕乘春興。褰珠簾、望堯瞻舜。
○○●○●■　○●●　○○●■　●○○●○○■　○○○　●○○■</pre>
<p>前後段字句整齊，惟後段起句，較前段起句減一字，所謂換頭者，非添字、即減字也。平仄無別詞可校。</p>
</body>
</html>
