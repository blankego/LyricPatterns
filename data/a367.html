<html>
<head>
<title>惜黃花</title>
<meta http-equiv="Content-Type" content="text/html; charset=utf-8">
</head>

<body>

<p>調見《梅溪詞》，《金詞》注：仙呂調。</p>
<p>雙調七十字，前後段各七句，五仄韻</p>
<div>史達祖</div>
<pre>涵秋寒渚。染霜丹樹。尚依稀。是來時、夢中行路。時節正思家。遠道仍懷古。
⊙○⊙■　◎○○■　●○○　●○○　●○○■　○●◎○⊙　◎●○○■
更對著、滿城風雨。
●◎●　●○○■
黃花無數。碧雲欲暮。美人兮。美人兮、未知何處。獨自捲簾櫳。誰為開樽俎。
○○○■　◎○◎■　●○○　●○○　●○○■　●●◎○⊙　⊙●○○■
恨不得、馭風歸去。
●◎●　●○○■</pre>
<p>宋、元人罕填此詞，故此詞可平可仄，即參許詞句法同者。</p>
<p>又一體　雙調七十字，前段八句五仄韻，後段八句四仄韻</p>
<div>許沖元</div>
<pre>雁聲晚斷。寒霄雲捲。正一枝開。風前看。月下見。花占千花上。香笑千香淺。
●○●■　○○○■　●●○○　○○●　●●■　○●○○●　○●○○■
化工與、最先裁剪。
●○●　●○○■
誰把瑤林。閑拋江岸。恁素英濃。芳心細。意何限。不恨宮妝色。不怨吹羌管。
○●○○　○○○■　●●○○　○○●　●○■　●●○○●　●●○○■
恨天遠、恨春來晚。
●○●　●○○■</pre>
<p>此亦史詞體，惟換頭句不押韻，前後段第三句四字、第五句三字異。《花草粹編》後段起句〔誰把瑤林秀〕，多一字，今從《梅苑》本。<br>
</p>
</body>
</html>
