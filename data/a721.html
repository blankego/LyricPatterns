<html>
<head>
<title>合歡帶</title>
<meta http-equiv="Content-Type" content="text/html; charset=utf-8">
</head>

<body>

<p>《樂章集》注：林鐘商。</p>
<p>雙調一百五字，前段九句五平韻，後段十句四平韻</p>
<div>柳永</div>
<pre>身材兒、早是妖嬈。算風措、實難描。一個肌膚渾似玉。更都來、占了千嬌。
○○○　●●○□　●○●　●○□　●●○○○●●　●○○　●●○□
妍歌豔舞。鶯慚巧舌。柳妒纖腰。自相逢、便覺韓娥價減。飛燕聲銷。
○○●●　○○●●　●●○□　●○○　●●○○●●　○●○□
桃花零落。溪水潺湲。重尋仙境非遙。莫道千金酬一笑。便明珠、萬斛須邀。
○○○●　○●○○　○○○●○□　●●○○○●●　●○○　●●○□
檀郎幸有。淩雲詞賦。擲果風標。況當年、便好相攜。鳳樓深處吹簫。
○○●●　○○⊙●　◎●○□　●○○　●◎○○　●○○●○□</pre>
<p>此調只有柳詞及杜詞兩體，其平仄亦不甚異同。</p>
<p>又一體　雙調一百五字，前後段各九句，五平韻</p>
<div>杜安世</div>
<pre>樓臺高下玲瓏。鬥芳樹、綠陰濃。芍藥孤棲香豔晚。見櫻桃、萬顆初紅。
○○○●○□　●○●　●○□　●●○○○●●　●○○　●●○□
巢喧乳燕。珠簾縷曳。滿戶香風。罩紗幃、象床屏枕。晝眠才是朦朧。
○○●●　○○●●　●●○□　●○○　●○○●　●○○●○□
起來無語更兼慵。念分明、往事成空。被你厭厭牽繫我。怪纖腰、繡帶寬鬆。
●○○●●○□　●○○　●●○□　●●○○○●●　●○○　●●○□
春來早是。分飛兩處。長恨西東。到如今、扇移明月。簟鋪寒浪與誰同。
○○●●　○○●●　○●○□　●○○　●○○●　●○○●●○□</pre>
<p>此詞與柳詞校，前段起句減一字、作六字句，結作七字一句、六字一句，後段第一、二句減一字，作七字一句、押韻，第三句添一字、作七字句，結添一字作七字句異。<br>
</p>
</body>
</html>
