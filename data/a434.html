<html>
<head>
<title>拂霓裳</title>
<meta http-equiv="Content-Type" content="text/html; charset=utf-8">
</head>

<body>

<p>唐教坊曲名。《碧雞漫志》：拂霓裳，般涉調。《宋史‧樂志》，女弟子舞隊第五，有拂霓裳隊。</p>
<p>雙調八十二字，前段八句六平韻，後段八句五平韻</p>
<div>晏殊</div>
<pre>樂秋天。晚荷花綴露珠圓。風日好。數行新雁貼寒煙。
●○□　●○○●●○□　○◎●　●○○●●○□
銀簧調脆管。瓊柱撥清弦。捧觥船。一聲聲、齊唱太平年。
⊙⊙○◎●　⊙◎●⊙□　●○□　●⊙○　○●●○□
人生百歲。離別易、會逢難。無事日。剩呼賓友啟芳筵。
○○●●　⊙●●　●○□　○●●　●○○●●○□
星霜催綠鬢。風露損朱顏。惜清歡。又何妨、沈醉玉樽前。
⊙○○●●　⊙●●○□　●○□　●○○　○●●○□</pre>
<p>此調以此詞為正體，晏詞別首〔慶生辰〕詞，正與此同。若〔喜秋成〕詞之添一字襯字、押韻異同，亦變格也。此調前後段第五、六句，例作五言對句，《珠玉集》三首皆然。按，晏詞別首〔慶生辰〕詞，前段第六句〔玉色受絲綸〕，玉字仄聲；結句〔望九重、天上拜堯雲〕，九字仄聲；後段第五、六句〔一聲檀板動，一炷蕙香焚〕，兩一字俱仄聲。譜內可平可仄據此，餘參下詞。</p>
<p>又一體　雙調八十三字，前段八句五平韻，後段八句六平韻</p>
<div>晏殊</div>
<pre>喜秋成。見千門萬戶樂升平。金風細。玉池波浪縠紋生。
●○□　●○○●●●○□　○○●　●○○●●○□
宿露沾羅幕。微涼入畫屏。張綺宴。傍熏爐蕙炷、和新聲。
●●○○●　○○●●□　○●●　●○○●●　●○□
神仙雅會。會此日、象蓬瀛。管弦清。旋翻紅袖學飛瓊。
○○●●　●●●　●○□　●○□　●○○●●○□
光陰無暫住。歡醉有閒情。祝辰星。願百千萬壽、獻瑤觥。
○○○●●　○●●○□　●○□　●●○●●　●○□</pre>
<p>此與〔樂秋天〕詞同，惟前段第二句添一襯字，第七句少押一韻，後段第三句多押一韻異。</p>
</body>
</html>
