<html>
<head>
<title>黃河清慢</title>
<meta http-equiv="Content-Type" content="text/html; charset=utf-8">
</head>

<body>

<p>《鐵圍山叢談》云：宣和初，燕樂初成，八音告備，有曲名《黃河清》，音調極韶美，天下無問遐邇大小，皆爭唱之。</p>
<p>雙調九十八字，前段八句五仄韻，後段八句四仄韻</p>
<div>晁端禮</div>
<pre>晴景初升風細細。雲收天淡如洗。望外鳳凰城闕。蔥蔥佳氣。
○●○○○●■　○○○●○■　●●●○○●　○○○■
朝罷香煙滿袖。侍臣報、天顏有喜。夜來連得封章。奏大河、徹底清泚。
○●○○●●　●○●　○○●■　●○○●○○　●●○　●●○■
君王壽與天齊。馨香動、上穹頻降祥瑞。大晟奏功。六樂初調角徵。
○○●●○○　○○●　●○○●○■　●●●○　●●○○●■
合殿薰風乍轉。萬花覆、千官盡醉。內家傳詔。重開宴、未央宮裏。
●●○○●●　●○●　○○●■　●○○●　○○●　●○○■</pre>
<p>此調只此一詞，無別首可校。</p>
</body>
</html>
