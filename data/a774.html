<html>
<head>
<title>期夜月</title>
<meta http-equiv="Content-Type" content="text/html; charset=utf-8">
</head>

<body>

<p>《花草粹編》原注：樂部中，惟杖鼓鮮有能工之者，京師官妓楊素娥最工，劉濬酷愛之，作《期夜月》詞，素娥以此名動京師。</p>
<p>雙調一百十三字，前段十三句八仄韻，後段十二句六仄韻</p>
<div>劉濬</div>
<pre>金鉤花綬繫雙月。腰肢軟低折。揎皓腕。縈繡結。輕盈宛轉。妙若鳳鸞飛越。
○○○●●○■　○○●○■　○●●　○●■　○○●●　●●●○○■
無別。香檀急扣轉清切。翻纖手飄瞥。
○■　○○●●●○■　○○●○■
催畫鼓。追脆管。鏘洋雅奏。尚與眾音為節。
○●●　○●●　○○●●　●●●○○■
當時妙選舞袖。慧性雅質。名為殊絕。滿座傾心注目。不甚堪回雪。
○○●●●●　●●●●　○○○■　●●○○●●　●●○○■
纖怯。逡巡一曲霓裳徹。汗透鮫綃濕。
○■　○○●●○○■　●●○○■
教人與。傅香粉。媚容秀髮。宛降蕊珠宮闕。
○○●　●○●　●○●●　●●●○○■</pre>
<p>《花草粹編》載此詞，後段脫第六句及結句，又第八句〔汗透鮫綃濕〕作〔汗透鮫綃肌潤〕，第九、第十句〔教人與，傅香粉〕作〔教人傅香粉〕一句，今照《詞緯》本校正。此調祗有此詞，無別首宋詞可校。<br>
</p>
</body>
</html>
