<html>
<head>
<title>謝池春慢</title>
<meta http-equiv="Content-Type" content="text/html; charset=utf-8">
</head>

<body>

<p>調見《古今詞話》，張先玉仙觀道中逢謝媚卿作，蓋慢詞也。與六十六字《謝池春》令詞不同。</p>
<p>雙調九十字，前後段各十句，五仄韻</p>
<div>張先</div>
<pre>繚牆重院。時聞有、流鶯到。繡被掩餘寒。畫閣明新曉。
◎○○●　○⊙●　○○■　◎●●○○　◎●○○■
朱檻連空闊。飛絮無多少。徑莎平。池水渺。日長風靜。花影閑相照。
⊙●○○●　○●○○■　●○○　○●■　●○○●　○●○○■
塵香拂馬。逢謝女、城南道。秀豔過施粉。多媚生輕笑。
○○●●　○●●　○○■　●●⊙○◎　⊙●○○■
鬥色鮮衣薄。碾玉雙蟬小。歡難偶。春過了。琵琶流怨。都入相思調。
●●○○●　◎●○○■　○⊙●　○●■　⊙○⊙●　○●○○■</pre>
<p>此調前後段第三、四、五、六句，並作五言對偶，當是體例，填者辨之。按，此詞只有李之儀詞可校。李詞，前段起句〔殘寒消盡〕，殘字平聲；第二句〔疏雨過、清明後〕，雨字仄聲；第三、四句〔花徑欸餘紅，風沼縈新皺〕，花字、風字俱平聲；第五句〔乳燕穿庭戶〕，乳字仄聲；後段第三、四句〔不見又思量，見了還依舊〕，又字仄聲，量字平聲，見字仄聲；第六句〔何似長相守〕，何字平聲；第七句〔天不老〕，不字仄聲；第九句〔且將此恨〕，且字、此字俱仄聲。譜內可平可仄據此。</p>
</body>
</html>
