<html>
<head>
<title>傾杯樂</title>
<meta http-equiv="Content-Type" content="text/html; charset=utf-8">
</head>

<body>

<p>唐教坊曲名。《樂府雜錄》云：《傾杯樂》，宣宗喜吹蘆管，自製此曲。見《宋史‧樂志》者，二十七宮調。柳永《樂章集》注：宮調七。一名《古傾杯》，亦名《傾杯》。</p>
<p>雙調一百四字，前段十句四仄韻，後段十一句五仄韻</p>
<div>柳永</div>
<pre>樓鎖輕煙。水橫斜照。遙山半隱愁碧。片帆岸遠。行客路杳。簇一天寒色。
⊙●○○　●○○●　○○●●○■　●⊙●●　⊙●●●　●●○○■
楚梅映雪數枝豔。報青春消息。年華夢促。音信斷、聲遠飛鴻南北。
◎○●●◎○●　●⊙○○■　○○●●　○●●　⊙●○○○■
算伊別來無緒。翠消紅減。雙帶長拋擲。
●○●○○●　●○○●　○●○○■
但淚眼沈迷。看朱成碧。惹閒愁堆積。
●●●○○　●○○●　●○○○■
雨意雲心。酒情花態。辜負高陽客。恨難極。和夢也、多時間隔。
●●○○　◎○○●　⊙●○○■　●○■　○●●　⊙○◎■</pre>
<p>此調柳永《樂章集》中，凡七首，自一百四字至一百十六字，各注宮調，然亦有同一宮調，而字句參差者。舊譜失傳，不能強為論定也。此調《樂章集》屬林鐘商，又注水調。按《碧雞漫志》，南呂商時號水調，俗呼中管林鐘商。中管者，南呂宮與林鐘宮同字譜，故以南呂為中管也。此詞可平可仄，悉參〔木落霜洲〕詞。<br>
  <br>
  又一體　雙調一百四字，前段十句四仄韻，後段十二句六仄韻</p>
<div>柳永</div>
<pre>木落霜洲。雁橫煙渚。分明畫出秋色。暮雨乍歇。小楫夜泊。宿葦村山驛。
●●○○　●○○●　○○●●○■　●●●●　●●●●　●●○○■
何人月下臨風處。起一聲羌笛。離愁萬緒。聞岸草、切切蛩吟如織。
○○●●○○●　●●○○■　○○●●　○●●　●●○○○■
為憶。芳容別後。水遙山遠。何計憑鱗翼。
●■　○○●●　●○○●　○●○○■
想繡閣深沈。爭知憔悴損。天涯行客。
●●●○○　○○○●●　○○○■
楚峽雲歸。高陽人散。寂寞狂蹤跡。望京國。空目斷、遠峰凝碧。
●●○○　○○○●　●●○○■　●○■　○●●　●○○■</pre>
<p>此與〔樓鎖輕煙〕詞句讀同，宮調亦同，惟換頭句藏一短韻，後段第六句五字、第七句四字異。此詞《樂章集》屬林鐘商，又注散水調。按《冊府元龜》，唐改南呂商為散水調，即水調。俗名中管林鐘商也。</p>
<p>又一體　雙調一百六字，前段十一句五仄韻，後段七句六仄韻</p>
<div>柳永</div>
<pre>禁漏花深。繡工日永。蕙風布暖。變韶景、都門十二。元宵三五。銀蟾光滿。
◎●○○　◎○◎●　◎○◎■　●○●　○○◎●　⊙○○●　⊙○○■
連雲復道淩飛觀。聳皇居麗。嘉氣瑞煙蔥蒨。翠華宵幸。是處層城閬苑。
⊙○◎●○○■　●○○●　⊙◎●○○■　●○⊙●　●◎○○◎■
龍鳳燭、交光星漢。對咫尺鼇山、開雉扇。會樂府、兩籍神仙。梨園四部弦管。
⊙●●　⊙○○■　●●●○○　○●■　●◎◎　◎●○○　⊙⊙◎◎⊙■
向曉色、都人未散。盈萬井、山呼鼇抃。願歲歲天仗裏。常瞻鳳輦。
●●●　○○●■　⊙◎●　⊙○⊙■　◎●●⊙◎◎　⊙○◎■</pre>
<p>此詞《樂章集》注仙呂宮，曾覿、楊無咎詞，正與此同。按，楊詞，前段第二句〔東負解凍〕，東字平聲；曾詞，第四句〔望空際、瑤峰微吐〕，微字平聲；楊詞，第五句〔柳枝金軟〕，柳字仄聲；第九句〔一夜萬花開遍〕，一字仄聲，曾詞，〔依稀管弦台榭〕，稀字平聲；曾詞，第十一句〔一行珠簾不下〕，行字平聲；楊詞，後段第三句〔攜襦襪、千里歌謠〕，千字平聲。譜內可平可仄據此，餘參程詞。楊詞，後段第一句〔羅綺簇、歡聲一片〕，一字以入作平，不注可仄。</p>
<p>又一體　雙調一百六字，前段十一句六仄韻，後段八句六仄韻</p>
<div>程珌</div>
<pre>鑾殿秋深。玉堂宵永。千門人靜。問天上、西風幾度。金盤光滿。露濃銀井。
○●○○　●○○●　○○○■　●○●　○○●●　○○○●　●○○■
碧雲飛下雙鸞影。迤邐笙歌笑語。群仙隱隱。更前問訊。墮在紅塵今省。
●○○●○○■　○●○○●●　○○●■　●○●■　●●○○○■
漸曙色、曉風清迥。更積靄沈陰、都捲盡。
●●●　●○○■　●●●○○　○●■
向窗前、引鏡看來。尚喜精神炯炯。
●○○　●●○○　●●○○●■
便折簡、浮丘共飲。奈天也、未教酩酊。來歲卻笑群仙。月寒空冷。
●●●　○○●■　●○●　●○●■　○●●●○○　●○○■</pre>
<p>此與〔禁漏花深〕詞校，前段第八句六字，第九句四字，第十句押韻異。</p>
<p>又一體　雙調一百七字，前段十三句四仄韻，後段九句六仄韻</p>
<div>張先</div>
<pre>飛雲過盡。明河淺。天無畔。草色棲螢。霜華清暑。輕颸弄袂。澄瀾拍岸。
○○●●　○○●　○○■　◎●○○　⊙○○●　⊙○●●　○○●■
宴玉塵譚賓。倚瓊枝、秀挹雕觴滿。
●◎●○○　●○○　●●○○■
午夜中秋。十分圓月。香槽撥鳳。朱弦軋雁。
◎●○○　●○○●　○○●●　○○●■
正是欲醒還醉。臨空悵遠。壺更疊換。
●●●○○●　○○●■　○○●■
對東西、數里回塘。恨零落芙蓉、春不管。
●○○　●●○○　◎⊙●○○　○●■
籠燈待散。誰知道、座有離人。目斷雙歌伴。煙江艇子歸來晚。
○○●■　○○●　●●○○　◎●○○■　⊙○●●○○■</pre>
<p>此詞亦名《傾杯》，句、韻與柳詞不同。張先集中凡二首。其一首，前段第九句〔憑欄坐久飛雲遠〕，作七字句，當是〔憑雕欄、坐久飛雲遠〕，脫一字，故不編入。按，張詞別首，前段第四句〔浮玉無塵〕，浮字平聲；第五句〔五亭爭景〕，五字仄聲；第六句〔畫橋對起〕，畫字仄聲；第八句〔愛溪上瓊樓〕，溪字平聲；第十句〔人在虛空〕，人字平聲；後段第五句〔風雨暴、千岩啼鳥怨〕，風字平聲，雨字仄聲；第八句〔青子枝頭滿〕，青字平聲；結句〔使君莫放等春緩〕，使字仄聲。譜內可平可仄據此。</p>
<p>又一體　雙調一百八字，前段十一句四仄韻，後段九句五仄韻</p>
<div>柳永</div>
<pre>離宴殷勤。蘭舟凝滯。看看送行南浦。
○●○○　○○○●　○○●○○■
情知道世句，難使皓月長圓。彩雲鎮聚。
○○●●●　○●●●○○　●○●■
算人生、悲莫悲於輕別。最苦正歡娛。便分鴛侶。
●○○　○●○○○●　●●●○○　●○○■
淚流瓊臉。梨花一枝春帶雨。
●○○●　○○●○○●■
慘黛蛾、盈盈無緒。共黯然消魂。重攜纖手。話別臨行。再三問道君須去。
●●○　○○○■　●●○○○　○○○●　●●○○　●○●●○○■
頻耳畔低語。知多少、他日深盟。平生丹素。從今盡託憑鱗羽。
○●●○■　○○●　○●○○　○○○■　○○●●○○■</pre>
<p>此詞《樂章集》注林鐘商，無他作可校。</p>
<p>又一體　雙調一百八字，前段十二句五仄韻，後段十句六仄韻</p>
<div>柳永</div>
<pre>凍水消痕、曉風生暖、春滿東郊道。遲遲淑景、煙和露潤、遍染長堤芳草。
●●○○　●○○●　○●○○■　○○●●　○○●●　●●○○○■
斷鴻隱隱歸飛。江天杳杳。遙山變色。妝眉淡掃。
●○●●○○　○○●■　○○●●　○○●■
目極千里。閑倚危檣迥眺。
●●○●　○●○○●■
動幾許、傷春懷抱。念何處、韶陽偏早。想帝里看看。名園芳榭。爛漫鶯花好。
●●●　○○○■　●○●　○○○■　●●●○○　○○○●　●●○○■
追思往昔年少。繼日恁、把酒聽歌。量金買笑。別後暗負。光陰多少。
○○●●○■　●●●　●●○○　○○●■　●●●●　○○○●■</pre>
<p>此詞《樂章集》亦注林鐘商，然句、韻與前一首又不同。</p>
<p>又一體　雙調一百八字，前段十句四仄韻，後段十一句五仄韻</p>
<div>柳永</div>
<pre>水鄉天氣。灑蒹葭、露結寒生早。客館更堪秋杪。
●○○●　●○○　●●○○■　●●●○○■
空階下、木葉飄零。颯颯聲乾。狂風亂掃。
○○●　●●○○　●●○○　○○●■
黯無緒、人靜酒初醒。天外征鴻。知送誰家歸信。穿雲悲叫。
●○●　○●●○○　○●○○　○●○○○●　○○○■
蛩響幽窗。風窺寒硯。一點銀釭閑照。夢枕頻驚。愁衾半擁。萬里歸心悄悄。
○●○○　○○○●　●●○○○■　●●○○　○○●●　●●○○●■
往事追思多少。贏得空使方寸攪。斷不成眠。此夜厭厭。就中難曉。
●●○○○■　○●○●○●■　●●○○　●●○○　●○○■</pre>
<p>此詞《樂章集》注黃鐘調，無他首可校。</p>
<p>又一體　雙調一百八字，前段十一句五仄韻，後段九句五仄韻</p>
<div>柳永</div>
<pre>金風淡蕩。漸秋光老、清宵永。小院新晴天氣。輕煙乍斂。皓月當軒練淨。
○○●●　●○○●　○○■　●●○○○●　○○●●　●●○○●■
對千里寒光。念幽期阻。當殘景。早是多愁多病。那堪細把。舊約前歡重省。
●○●○○　●○○●　○○■　●●○○○■　●○●●　●●○○○■
最苦碧雲信斷。仙鄉路杳。歸鴻難倩。
●●●○●●　○○●●　○○○■
每高歌、強遣離懷。奈慘咽、翻成心耿耿。
●○○　●●○○　●●●　○○○●■
漏殘露冷。空贏得、悄悄無言。愁緒終難整。又是立盡梧桐碎影。
●○●■　○○●　●●○○　○●○○■　●●●●○○○■</pre>
<p>此詞《樂章集》注大石調，無他首可校。</p>
<p>又一體　雙調一百十六字，前段十句六仄韻，後段九句四仄韻</p>
<div>柳永</div>
<pre>皓月初圓。暮雲飄散。分明夜色如晴晝。漸消盡、醺醺殘酒。
●●○○　○○○●　○○●●○○■　●○●　○○○■
危閣迥、涼生襟袖。追舊事、一晌憑欄久。
○○●　○○○■　○●●　●●○○■
如何媚容豔態。抵死孤歡偶。朝思暮想。自家空恁添清瘦。
○○●○●●　●●○○■　○○●●　●○○●○○■
算到頭、誰與伸剖。向道我別來。為伊牽繫。
●●○　○●○■　●●●●○　●○○●
度歲經年。偷眼覷、也不忍覷花柳。
●●○○　○●●　●●●●○■
可惜恁、好景良宵。未曾略展雙眉暫開口。問甚時與你。深憐痛惜還依舊。
●●●　●●○○　●○●●○○●○■　●●○●●　○○●●○○■</pre>
<p>此詞《樂章集》亦注大石調，然句讀與前一首又不同。<br>
  <br>
  ▲柳永，木落霜洲一首，木當作鶩，與下句雁橫煙渚雁字為對 <br>
  ▲柳永，凍水銷痕一首，乃煙和露潤，繞遍長隄芳草，應以潤字為句<br>
  ▲柳永，水鄉天氣一首，鼠窺寒硯句，鼠誤作風，應從宋本更正<br>
</p>
</body>
</html>
