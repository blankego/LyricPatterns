<html>
<head>
<title>彩雲歸</title>
<meta http-equiv="Content-Type" content="text/html; charset=utf-8">
</head>

<body>

<p>《宋史‧樂志》：仙呂調；《樂章集》注：中呂調。</p>
<p>雙調一百一字，前段八句五平韻，後段十句五平韻</p>
<div>柳永</div>
<pre>蘅皋向晚檥輕航。卸雲帆、水驛魚鄉。
○○●●●○□　●○○　●●○□
當暮天霽色如晴晝。江練靜、皎月飛光。那堪聽、遠村羌篴。引離人斷腸。
○●○●●○○●　○●●　●●○□　●○●　●○○●　●○○●□
此際恨、浪萍風梗。度歲茫茫。
●●●　●○○●　●●○□
堪傷。朝歡暮散。被多情、賦與淒涼。
○□　○○●●　●○○　●●○□
別來最苦。襟帶衣約。尚有餘香。算得伊、鴛衾鳳枕。夜永爭不思量。
●○●●　○●○●　●●○□　●●○　○○●●　●●○●○□
牽情處。惟有臨岐一句難忘。
○○●　○●○○●●○□</pre>
<p>此調只此一詞，無他首可校。汲古閣刻《樂章集》，前段第七句脫一〔恨〕字，今從《花草粹編》增定。<br>
</p>
</body>
</html>
