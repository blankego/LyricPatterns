<html>
<head>
<title>春曉曲</title>
<meta http-equiv="Content-Type" content="text/html; charset=utf-8">
</head>
<body>

<p>朱敦儒詞，有〔西樓月落雞聲急〕急句，又名《西樓月》。</p>
<p>單調二十七字，四句三仄韻</p>
<div>朱敦儒</div>
<pre>西樓月落雞聲急。夜浸疏香淅瀝。玉人酒渴嚼春冰。曉色入簾橫寶瑟。
○○●●○○■　●●○○●■　●○◎●●○○　●●●○○●■</pre>
<p>此詞見《花草粹編》，第二句本六字，乃舊譜於香字下增一寒字，作七言四句，名《阿那曲》。自明楊慎以唐詩絕句偽託為詞，今正之。</p>
<p>又一體　單調二十七字，五句三仄韻</p>
<div>張元幹</div>
<pre>瑤軒倚欄春風度。柳垂煙。花帶露。半閑鴛被怯餘寒。燕子時來窺繡戶。
○○●●○○■　●○○　○●■　●○○●●○○　●●○○○●■</pre>
<p>此與朱詞同，惟第二句作三字兩句異。</p>
</body>
</html>
