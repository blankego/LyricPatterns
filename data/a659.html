<html>
<head>
<title>鬥百草</title>
<meta http-equiv="Content-Type" content="text/html; charset=utf-8">
</head>

<body>

<p>調見《琴趣外篇》。</p>
<p>雙調一百二字，前段十句四仄韻，後段十句五仄韻</p>
<div>晁補之</div>
<pre>別日常多。會時常寡天難曉。正喜花開。又愁花謝。春也似人易老。
●●○○　●○⊙●○○■　●●○○　●○○●　○●●○●■
慘無言、念舊日朱顏。清歡莫笑。便苒苒如雲。霏霏似雨。去無音耗。
●○○　●●●○○　○○◎■　●●●○○　○○●●　●○⊙■
追想牆頭梅下。門裏桃邊。名利為伊都忘了。
○●○○⊙●　○●○○　○●●○○●■
血寫香箋。淚封羅帕。記三日、離腸浪攪。
◎●○○　●○○●　●○◎　○○●■
如今事。十二樓空憑誰到。此情悄。擬回船、武陵路杳。
○○●　◎●○○⊙○■　●○■　●○○　●○●■</pre>
<p>此調只晁詞二首，故可平可仄，即參下詞。</p>
<p>又一體　雙調一百二字，前段十句三仄韻，後段十句六仄韻</p>
<div>晁補之</div>
<pre>往事臨邛。舊遊雅態羞重憶。解賦才高。好音情慧。琴裏。中暗識。
●●○○　●○●●○○■　●●○○　●○○●　○●●○●■
正當年、似閬苑瓊枝。朝朝相倚。便滌器何妨。當壚正好。鎮同比翼。
●○○　●●●○○　○○○●　●●●○○　○○●●　●○●■
誰使褰裳佩失。推枕雲歸。惆悵至今遺恨積。
○●○○●■　○●○○　○●●○○●■
雙鯉書來。大刀詩意。縱章台、青青似昔。
○●○○　●○○●　●○○　○○●■
重尋事。前度劉郎轉愁寂。漫贏得。倚東風、對花歎息。
○○●　○●○○●○■　●○■　●○○　●○●■</pre>
<p>此與前詞同，惟前段第七句少押一韻，後段第一句多押一韻異。</p>
</body>
</html>
