<html>
<head>
<title>唐多令</title>
<meta http-equiv="Content-Type" content="text/html; charset=utf-8">
</head>

<body>
<p align="center"><b>■</b></p>
<p>《太和正音譜》：越調，亦入高平調。一作《糖多令》；周密因劉過詞有〔二十年重過南樓〕句，名《南樓令》；張翥詞，有〔花下鈿箜篌〕句，名《箜篌曲》。</p>
<p>雙調六十字，前後段各五句，四平韻</p>
<div>劉過</div>
<pre>蘆葉滿汀洲。寒沙帶淺流。二十年、重過南樓。
⊙●●○□　⊙○◎●□　●◎○　⊙●○□
柳下繫船猶未穩。能幾口、又中秋。
◎●◎○○●●　⊙◎●　●○□
黃河斷磯頭。故人曾到不。舊江山、渾是新愁。
⊙●●○□　◎○⊙●□　●⊙○　⊙●○□
欲買桂花同載酒。終不似、少年遊。
◎●◎○○●●　⊙◎●　●○□</pre>
<p>此調以此詞為正體，宋、元人俱如此填，若吳詞、周詞之添字，皆變體也。按，劉詞別首，首段起句〔解纜蓼花灣〕，解字仄聲；第二句〔好風吹去帆〕，好字仄聲；第四句〔洛浦淩波人去後〕，淩字平聲；周密詞；後段起句〔水調夜淒清〕，水字仄聲；尹煥詞，第三句〔悵綠陰青子成雙〕，綠字仄聲；第四句〔說著前歡佯不采〕，前字平聲。譜內可平可仄據此，餘參所採吳詞、周詞。</p>
<p>又一體　雙調六十一字，前後段各五句，四平韻</p>
<div>吳文英</div>
<pre>何處合成愁。離人心上秋。縱芭蕉、不雨也颼颼。
○●●○□　○○○●□　●○○　●●●○□
都道晚涼天氣好。有明月、怕登樓。
○●●○○●●　●○●　●○□
年事夢中休。花空煙水流。燕辭歸、客尚淹流。
○●●○□　○○○●□　●○○　●●○□
垂柳不縈裙帶住。漫長是、繫行舟。
○●●○○●●　●○●　●○□</pre>
<p>此與劉詞同，惟前段第三句多一襯字異。按，此詞〔也〕字是襯字，《詞統》於〔縱〕字注襯字，非上三下四句法矣。</p>
<p>又一體　雙調六十二字，前後段各五句，四平韻</p>
<div>周密</div>
<pre>絲雨織鶯梭。浮錢點翠荷。燕風清、庭宇正清和。
○●●○□　○○●●□　●○○　○●●○□
苔面唾絨堆繡徑。春去也、奈春何。
○●●○○●●　○●●　●○□
宮柳老青蛾。題紅隔翠波。扇鸞孤、塵暗合歡羅。
○●●○□　○○●●□　●○○　○●●○□
門外綠陰深似海。應未比、舊愁多。
○●●○○●●　○●●　●○□</pre>
<p>此亦與劉詞同，惟前後段第三句，各添一字異。</p>
</body>
</html>
