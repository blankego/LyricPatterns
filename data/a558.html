<html>
<head>
<title>綠蓋舞風輕</title>
<meta http-equiv="Content-Type" content="text/html; charset=utf-8">
</head>

<body>

<p>調見《蘋洲漁笛譜》，周密詠荷花自度曲也。</p>
<p>雙調九十七字，前段十一句四仄韻，後段十句五仄韻</p>
<div>周密</div>
<pre>玉立照新妝。翠蓋亭亭。淩波步秋綺。真色生香。明璫搖淡月。舞袖斜倚。
●●●○○　●●○○　○○●○■　○●○○　○○○●●　●●○■
耿耿芳心。奈千縷、晴絲縈繫。恨開遲。不嫁東風。顰怨嬌蕊。
●●○○　●○●　○○○■　●○○　●●○○　○●○■
花底。漫卜幽期。素手采珠房。粉豔初洗。
○■　●●○○　●●●○○　●●○■
雨濕鉛腮。碧雲深、暗聚軟綃清淚。訪藕尋蓮。楚江遠、相思誰寄。
●●○○　●○○　●●●○○■　●●○○　●○●　○○○■
棹歌回。衣露滿身花氣。
●○○　○●●○○■</pre>
<p>此調只此一詞，無別首可校。<br>
  <br>
  ▲周密詞，奈千縷情絲縈繫句，情誤作晴，▲夜露滿身華氣句，夜誤作衣，均應更正 </p>
</body>
</html>
