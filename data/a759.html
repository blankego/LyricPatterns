<html>
<head>
<title>無愁可解</title>
<meta http-equiv="Content-Type" content="text/html; charset=utf-8">
</head>

<body>

<p>調見東坡詞，自序云：花日新作越調《解愁》，洛陽劉幾伯壽，聞而悅之，為作俚語詩，天下傳詠，以為幾欲達者。龍丘子笑之，此雖免乎愁，猶有所解也者，夫遊于自然，而託之於不得已，人樂亦樂，人愁亦愁，彼且烏乎解哉？乃反其詞，作《無愁可解》。</p>
<p>雙調一百九字，前後段各十句，六仄韻</p>
<div>蘇軾</div>
<pre>光景百年。看便一世。生來不識愁味。問愁何處來。更開解個甚底。
⊙●◎○　○◎●■　⊙⊙◎●○■　●○○●⊙　●○●●●■
萬事從來風過耳。又何用、著在心裏。你喚做、展卻眉頭。便是達者。也則恐未。
●●○○⊙●■　●⊙●　●◎○■　●◎◎　●●○○　●◎●●　●◎◎■
此理。本不通言。何曾道、歡遊勝如名利。道則渾是錯。不道如何即是。
●■　●●○○　○○●　○○●○○■　●◎⊙●●　●●○○●■
這裏原無我與你。甚喚做、物情之外。若須待醉了。方開解時。問無酒、怎生醉。
●●○○◎●■　●●◎　●○○■　●○●●●　○○●○　●○●　●○■</pre>
<p>此調蘇詞外，只有無名氏詞可校。</p>
<p>又一體　雙調一百十二字，前後段各十句，五仄韻</p>
<div>《鳴鶴餘音》無名氏</div>
<pre>返照人間。忙忙劫劫。晝夜辛苦無歇。大都能幾許。這百年、又如春雪。
●●○○　○○●■　●●○●○■　●○○●●　●●○　●○○■
可惜天真逐愛欲。似傀儡、被他牽拽。暗悲嗟、苦海浮生。改頭換面。看何時徹。
●●○○●●●　●●●　●○○■　●○○　●●○○　●○●●　●○○■
聽說。古往今來名利客。今只有、兔蹤狐穴。六朝並五霸。盡輸他、雲水英傑。
●■　●●○○○●●　○●●　●○○■　●○●●●　●○○　○●○■
一味真慵為伴侶。養浩然、歲寒清節。這些兒、冷淡生涯。與誰共賞。有松窗月。
●●○○○●●　●●○　●○○■　●○○　●●○○　●○●●　●○○■</pre>
<p>此詞與蘇詞校，前後段第五句各添一字、俱不押韻，又後段第二、三句添一字、攤破句法、作七字兩句，第八、九、十句，作四字三句異。<br>
</p>
</body>
</html>
