<html>
<head>
<title>愛月夜眠遲慢</title>
<meta http-equiv="Content-Type" content="text/html; charset=utf-8">
</head>

<body>

<p>調見《高麗史‧樂志》，宋詞也，即賦本意。</p>
<p>雙調一百四字，前後段各十句，四平韻</p>
<div>《高麗史‧樂志》無名氏</div>
<pre>禁鼓初敲。覺六街夜悄。車馬人稀。幕天澄淡。雲收霧捲。亭亭皎月如珪。
●●○○　●●○●●　○●○□　●○○●　○○●●　○○●●○□
冰輪碾出遙空。照臨千里無私。最堪憐、有情風。送得丹桂香微。
○○●●○○　●○○●○□　●○○　●○○　●●○●○□
唯願素魄長圓。把流霞對飲。滿泛觥卮。
○●●●○○　●○○●●　●●○□
醉憑欄處。賞玩不忍。辜負好景良時。
●○○●　●●●●　○●●●○□
清歌妙舞連宵。踟躕懶入羅幃。任佳人、盡嗔我。愛月每夜眠遲。
○○●●○○　○○●●○□　●○○　●○●　●●●●○□</pre>
<p>此調只有此詞，無別首可校。</p>
</body>
</html>
