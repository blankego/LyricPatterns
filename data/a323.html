<html>
<head>
<title>繫裙腰</title>
<meta http-equiv="Content-Type" content="text/html; charset=utf-8">
</head>

<body>

<p>調見張先詞集。宋媛魏氏詞，名《芳草渡》。</p>
<p>雙調六十一字，前段六句四平韻，後段六句三平韻</p>
<div>張先</div>
<pre>清霜蟾照夜雲天。朦朧影、畫勾欄。
○○⊙●●○□　○⊙●　●○□
人情縱似長情月。算一年年。又能得。幾番圓。
○○◎●⊙○◎　●◎⊙□　●⊙●　●○□
欲寄西江題葉字。流不到、五亭前。
●◎⊙⊙⊙◎◎　○◎●　●○□
東池始有荷新綠。尚小如錢。問何日藕。幾時蓮。
⊙○◎●⊙○◎　●●⊙□　●⊙◎●　●○□</pre>
<p>此詞前後段第三句及換頭句，俱用仄聲字住，不押韻，其第四句俱作四字句，各用一襯字，不獨後段第五句多一〔問〕字為襯字也。按，此調宋詞甚少，故此詞平仄，即參劉、魏二詞。</p>
<p>又一體　雙調五十九字，前後段各五句，五平韻</p>
<div>劉儗</div>
<pre>山兒矗矗水兒清。船兒似、葉兒輕。
○○●●●○□　○○●　●○□
風兒更沒人情。月兒明。廝合造、送人行。
○○●●○□　●○□　●●●　●○□
眼兒蔌蔌淚兒傾。燈兒更、冷青青。
●○●●●○□　○○●　●○□
遭逢著、雁兒又沒前程。
○○●　●○●●○□
一聲聲。怎生得、夢兒成。
●○□　●○●　●○□</pre>
<p>此與張詞同，惟前後段第三句及換頭句用韻，第四句各減一字異。至後段第三句〔遭逢著〕三字，亦襯字也，減此三字，即與前〔風兒〕句同。</p>
<p>又一體　雙調五十八字，前後段各六句，四平韻</p>
<div>宋媛魏氏</div>
<pre>燈花耿耿漏遲遲。人別後、夜涼時。西風瀟灑夢初回。誰念我。就單枕。皺雙眉。
○○●●●○□　○●●　●○□　○○○●●○□　○●●　●○●　●○□
錦屏繡幌與秋期。腸欲斷、淚偷垂。月明還到小窗西。我恨你。我憶你。你爭知。
●○●●●○□　○●●　●○□　●○○●●○□　●●●　●●●　●○□</pre>
<p>此詞句讀整齊，惟前後段第四句不用韻，與前兩詞異。<br>
</p>
</body>
</html>
