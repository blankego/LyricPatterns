<html>
<head>
<title>感恩多</title>
<meta http-equiv="Content-Type" content="text/html; charset=utf-8">
</head>

<body>

<p>唐教坊曲名。</p>
<p>雙調三十九字，前段四句兩仄韻、兩平韻，後段五句兩平韻、一疊韻</p>
<div>牛嶠</div>
<pre>兩條紅粉淚。多少香閨意。強攀桃李枝。斂愁眉。
●○○●■　○●○○■　●○○●□　●○□
陌上鶯啼蝶舞。柳花飛。柳花飛。願得郎心。憶家還早歸。
●●○○●●　●○□　●○□疊●●○○　●○○●□</pre>
<p>此詞後段第三句必用疊句。</p>
<p>又一體　雙調四十字，前段四句兩仄韻、兩平韻，後段五句兩平韻、一疊韻</p>
<div>牛嶠</div>
<pre>自從南浦別。愁見丁香結。近來情轉深。憶鴛衾。
●○○●■　○●○○■　●○○●□　●○□
幾度將書託煙雁。淚盈襟。淚盈襟。禮月求天。願君知我心。
●●○○●○●　●○□　●○□疊●●○○　●○○●□</pre>
<p>此詞換頭七字句，與前詞小異。</p>
</body>
</html>
