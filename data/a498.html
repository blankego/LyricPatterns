<html>
<head>
<title>高平探芳新</title>
<meta http-equiv="Content-Type" content="text/html; charset=utf-8">
</head>

<body>

<p>調見《夢窗詞》，吳文英自度高平調曲。</p>
<p>雙調九十三字，前段十二句一協韻四仄韻，後段十二句五仄韻</p>
<div>吳文英</div>
<pre>九街頭。正軟塵酥潤。雪銷殘溜。褉賞只園。花豔雲陰籠晝。
●○◇協●●○○●　●○○■　●●○○　○●○○○■　
層梯峭。空麝散。擁淩波。縈翠袖。歎年端。連環轉。爛漫遊人如繡。
○○●　○●●　●○○　○●■　●○○　○○●　●●○○○■
腸斷迴廊佇久。便寫意濺波。傳愁蹙岫。漸沒飄紅。空惹閒情春瘦。
○●○○●■　●●●○○　○○●■　●●○○　○●○○○■
椒杯香。乾醉醒。怕西窗。人散後。暮寒深。遲回處。自攀庭柳。
○○○　○●●　●○○　○●■　●○○　○○●　●○○■</pre>
<p>此調淵源，似出《探芳訊》，但攤破句法，移換宮調，自成新聲，即與《探芳訊》不同，故另編一體。此詞可平可仄，亦無別首可校。<br>
</p>
</body>
</html>
