<html>
<head>
<title>夏日燕黌堂</title>
<meta http-equiv="Content-Type" content="text/html; charset=utf-8">
</head>

<body>

<p>調見《樂府雅詞》。</p>
<p>雙調九十八字，前後段各十句，五平韻</p>
<div>《樂府雅詞》無名氏</div>
<pre>日初長。正園林換葉。瓜李飄香。簾外雨過。送一霎微涼。
●○□　●⊙○●●　⊙●○□　○●●●　●●●○□
萍蕪徑曲凝珠顆。襯汀沙、細簇蜂房。被晚風輕颭。圓荷翻水。潑覺鴛鴦。
○○◎●○○●　●○○　●●○□　●◎○⊙●　○○⊙●　◎●○□
此景最難忘。趁芳樽泛蟻。筠簟鋪湘。蘭舟棹穩。倚何處垂楊。
◎●●○□　◎○○●●　○●○□　⊙○●●　◎⊙●○□
豈能文字成狂飲。更紅裙、間也何妨。任醉歸明月。蝦鬚簾捲。幾線餘霜。
◎○⊙●○○●　●⊙○　○●○□　●●○⊙●　⊙○○●　●●○□</pre>
<p>此詞平仄參下趙詞。</p>
<p>又一體　雙調九十九字，前後段各十句，五平韻</p>
<div>趙必象</div>
<pre>赤城中。奏鶴笙一曲。玉佩丁東。蒲節後七日。宴翠閬瓊宮。
●○□　●●○●●　●●○□　○●●●●　●●●○□
年年王母來稱壽。醉蟠桃、幾度東風。簇花間五馬。輕裘短帽。雪鬢吟翁。
○○○●○○●　●○○　●●○□　●○○●●　○○●●　○●○□
魁宿耀三雍。曾歸車共載。非虎非熊。急流勇退。淵底臥驪龍。
○●●○□　○○○●●　○●○□　●○●●　○●●○□
山中不用官三品。墊角巾、人慕林宗。記亳州舊事。畫鴟夷子。獻與茶公。
○○●●○○●　●●○　○●○□　●●○●●　●○○●　●●○□</pre>
<p>此與無名氏詞同，惟前段第四句添一字異。</p>
</body>
</html>
