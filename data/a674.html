<html>
<head>
<title>湘春夜月</title>
<meta http-equiv="Content-Type" content="text/html; charset=utf-8">
</head>

<body>

<p>黃孝邁自度曲。</p>
<p>雙調一百二字，前段十句四平韻，後段十一句四平韻</p>
<div>黃孝邁</div>
<pre>近清明。翠禽枝上銷魂。可惜一片清歌。都付與黃昏。
●○○　●○○●○□　●●●●○○　○●●○□
欲共柳花低訴。怕柳花輕薄。不解傷春。念楚鄉旅宿。柔情別緒。誰共溫存。
●●●○○●　●●○○●　●●○□　●●○●●　○○●●　○●○□
空樽夜泣。青山不語。殘月當門。翠玉樓前。惟是有、一江湘水。搖盪湘雲。
○○●●　○○●●　○●○□　●●○○　○●●　●○○●　○●○□
天長夢短。問甚時、重見桃根。這次第。算人間沒個、并刀剪斷。心上愁痕。
○○●●　●●○　○●○□　●●●　●○○●●　○○●●　○●○□</pre>
<p>此調只有此一詞，無他作可校。</p>
</body>
</html>
