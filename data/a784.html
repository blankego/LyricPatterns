<html>
<head>
<title>子夜歌</title>
<meta http-equiv="Content-Type" content="text/html; charset=utf-8">
</head>

<body>

<p>調見鳳林書院元詞，與《菩薩蠻令》詞別名《子夜歌》者不同。</p>
<p>雙調一百十七字，前段十句四仄韻，後段十二句五仄韻</p>
<div>彭元遜</div>
<pre>視春衫、篋中半在。浥浥酒痕花露。恨桃李、如風過盡。夢裏故人如霧。
●○○　●○●●　●●●○○■　●○●　○○●●　●●●○○■
臨穎美人。秦川公子。晚共何人語。
○●●○　○○○●　●●○○■
對人家、花柳池台。回首故園。咫尺未成歸去。
●○○　○●○○　○●●○　●●●○○■
昨宵聽、危弦急管。酒醒不知何處。漂泊情多。哀遲感易。無限堪憐許。
●○●　○○●●　●●●○○■　○●○○　○○●●　○●○○■
似樽前眼底。紅顏消幾寒暑。
●○○●●　○○○●○■
年少風流。未諳春事。追與東風賦。待他年、君老巴山。共君聽雨。
○●○○　●○○●　○●○○■　●○○　○●○○　●○○■</pre>
<p>此調只有此詞，無別首可校。</p>
</body>
</html>
