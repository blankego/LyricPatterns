<html>
<head>
<title>繞佛閣</title>
<meta http-equiv="Content-Type" content="text/html; charset=utf-8">
</head>

<body>

<p>調見《清真樂府》。</p>
<p>雙調一百字，前段十一句八仄韻，後段九句六仄韻</p>
<div>周邦彥</div>
<pre>暗塵四斂。樓觀回出。高映孤館。清漏將短。厭聞夜久、簽聲動書幔。
●○●■　○●●●　○●○■　○●⊙■　●○●●　○○●○■
桂花又滿。閒步露草。偏愛幽遠。花氣清婉。望中迤邐。城陰度河岸。
●○●■　○●●●　○●○■　⊙◎⊙■　◎○○●　○⊙●○■
倦客最蕭索。醉倚斜陽穿柳線。還似卞堤、虹梁橫水面。看浪颺春燈。舟下如箭。
●●●○◎　◎●○○○●■　○●●⊙　○○○●■　●●●○○　○◎○■
此行重見。歎故友難逢。羈思空亂。兩眉愁、向誰舒展。
●○○■　●●●○○　○●○■　●○○　●○○■</pre>
<p>此詞只有此體，吳文英、陳允平詞，俱如此填。按，吳詞，前段第四句〔紅翠萬縷〕，萬字仄聲；第九句〔賦情縹緲〕，賦字、縹字俱仄聲，情字平聲；陳詞，第十句〔重懷執手〕，重字平聲；吳詞，結句〔花絮惹衣袂〕，絮字仄聲；陳詞，後段起句〔料想鳳樓人〕，人字平聲；吳詞，第二句〔人老春深鶯曉處〕，人字平聲；陳詞，第三句〔憔悴淚漬、香銷嬌粉面〕，漬字仄聲；第五句〔隙駒流箭〕，駒字平聲。譜內可平可仄據此。<br>
  <br>
  ▲周邦彥詞，醉倚斜陽穿柳線句，秦氏云，陽應作橋 </p>
</body>
</html>
