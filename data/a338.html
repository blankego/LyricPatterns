<html>
<head>
<title>握金釵</title>
<meta http-equiv="Content-Type" content="text/html; charset=utf-8">
</head>

<body>

<p>《梅苑》無名氏詞，名《戛金釵》。</p>
<p>雙調六十四字，前後段各七句，四仄韻</p>
<div>呂渭老</div>
<pre>風日困花枝。晴峰自相趁。晚來紅淺香盡。整頓腰肢暈殘粉。
⊙●●○○　○○●○■　●○○●○■　◎●○○●○■
弦上語。夢中人。天外信。
○●●　●○○　○●■
青杏已成雙。新樽薦櫻筍。為誰一和銷損。數著佳期又不穩。
○●●○○　○○●○■　●○◎●○■　◎●○○●◎■
春去也。怎當他。清晝永。
○●●　●○○　○●■</pre>
<p>此詞前後段第二、三、四句，例作拗句，呂詞二首皆然。若《梅苑》詞，則惟第四句作拗體，故不參校平仄。按，呂詞別首，前段起句〔向晚小妝勻〕，向字仄聲；第四句〔開盡繁花又春晚〕，開字平聲；後段第三句〔見來無計拘管〕，無字平聲；第四句〔心似芭蕉乍舒展〕，心字、舒字俱平聲。譜內可平可仄據此。</p>
<p>又一體　雙調六十四字，前後段各六句，四仄韻</p>
<div>《梅苑》無名氏</div>
<pre>梅蕊破春寒。春來何太早。輕傅粉、向人先笑。
○●●○○　○○○●■　○●●　●○○■
比並年時較些少。愁底事。十分清瘦了。
●●○○●○■　○●●　●○○●■
影靜野塘空。香寒霜月曉。風韻減、酒醒花老。
●●●○○　○○○●■　○●●　●○○■
可煞多情要人道。疏竹外。一枝斜更好。
●●○○●○■　○●●　●○○●■</pre>
<p>此與呂詞同，惟前後段第三句，俱添一字，作上三下四句法，第六、七句俱減一字，作五字一句異。<br>
</p>
</body>
</html>
