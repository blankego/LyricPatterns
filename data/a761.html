<html>
<head>
<title>江城子慢</title>
<meta http-equiv="Content-Type" content="text/html; charset=utf-8">
</head>

<body>

<p>調見呂渭老集。蔡松年詞，名《江神子慢》。與《江城子》令詞不同。</p>
<p>雙調一百九字，前段九句七仄韻，後段九句六仄韻</p>
<div>呂渭老</div>
<pre>新枝媚斜日。花徑霽、晚碧泛紅滴。近寒食。蜂蝶亂、點檢一城春色。倦遊客。
⊙○●○■　○●●　◎◎●○■　●○■　○◎●　●●◎○○■　●○■
門外昏鴉啼夢破。春心似、游絲飛遠碧。燕子又語斜簷。行雲自沒消息。
⊙●○○○●●　○○●　○○○●■　●◎●●○○　○○●●○■
當時烏絲夜語。約桃花時候。同醉瑤瑟。甚端的。看看是、榆莢楊花飛擲。
○○○○●●　●○○⊙●　○●○■　●○■　○○●　⊙●○○○■
怎忘得。斜倚紅樓回淚眼。天如水、沈沈連翠璧。想伊不整啼妝影簾側。
●○■　○●○○○●●　○○●　○○○●■　●○◎●○○●○■</pre>
<p>此調只有蔡松年詞可校。</p>
<p>又一體　雙調一百十字，前後段各九句，七仄韻</p>
<div>蔡松年</div>
<pre>紫雲點楓葉。崖樹小、婆娑歲寒節。占高潔。纖苞暖、釀出梅魂蘭魄。照濃碧。
●○●○■　○●●　○○●○■　●○■　○○●　●●○○○■　●○■
茗碗添春花氣重。芸窗晚、濛濛浮霽月。小眠鼻觀先通。廬山舊夢清絕。
●●○○○●●　○○●　○○○●■　●○●●○○　○○●●○■
蕭閑平生淡泊。獨芳溫一念。猶未衰歇。種種陳跡。而今老、但覓茶煙禪榻。
○○○○●■　●○○●●　○●○■　●●○■　○○●　●●○○○■
寄閑寂。風外天花無夢也。鴛鴦債、從渠千萬劫。夜寒回施幽香與愁客。
●○■　○●○○○●●　○○●　○○○●■　●○○●○○●○■</pre>
<p>此與蔡詞同，惟換頭句押韻，第四句添一字異。</p>
</body>
</html>
