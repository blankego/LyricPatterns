<html>
<head>
<title>隔簾聽</title>
<meta http-equiv="Content-Type" content="text/html; charset=utf-8">
</head>

<body>

<p>唐教坊曲名，《樂章集》注：林鐘商。</p>
<p>雙調七十五字，前段七句五仄韻，後段八句七仄韻</p>
<div>柳永</div>
<pre>咫尺鳳衾鴛帳。欲去無因到。蝦鬚窣地重門悄。認繡履頻移。洞房窅窅。
●●●○○●　●●○○■　○○●●○○■　●●●○○　●○●■
強語笑。逞如簧、再三輕巧。
●●■　●○○　●○○■
梳妝早。琵琶閑抱。愛品相思調。聲聲似把相思告。但隔簾贏得。斷腸多少。
○○■　○○○■　●●○○■　○○●●○○■　●●○○●　●○○■
恁煩惱。除非是、共伊知道。
●○■　○○●　●○○■</pre>
<p>坊刻與〔梳妝早〕句分段，今照《花草粹編》校正，其平仄無別首可校。</p>
<p>▲柳永詞，聲聲似把芳心告句，芳心誤作相思，與上句愛品相思調重複，又但隔簾聽贏得。斷腸多少句，落聽字，應據宋本增改<br>
</p>
</body>
</html>
