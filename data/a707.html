<html>
<head>
<title>綺寮怨</title>
<meta http-equiv="Content-Type" content="text/html; charset=utf-8">
</head>

<body>

<p>調見《片玉詞》。</p>
<p>雙調一百四字，前段八句四平韻，後段九句七平韻</p>
<div>周邦彥</div>
<pre>上馬人扶殘醉。曉風吹未醒。映水曲、翠瓦朱簷。垂楊裏、乍見津亭。
●●○○⊙●　●○○●□　◎◎●　◎●○○　⊙○●　◎●○□
當時曾題敗壁。蛛絲罩、淡墨苔暈青。
○○⊙○◎●　⊙⊙●　●●○●□
念去來、歲月如流。徘徊久、歎息愁思盈。
●◎○　●●○○　○○●　◎●○●□　
去去倦尋路程。江陵舊事。何曾再問楊瓊。舊曲淒清。斂愁黛、與誰聽。
⊙○◎●◎□　●○　○○◎●●●○□　◎●○□　◎⊙●　●○□
樽前故人如在。想念我、最關情。何須渭城。歌聲未盡處。先淚零。
○○◎○○●　◎●●　●○□　○○●□　⊙○●◎●　○●□</pre>
<p>此調以此詞為正體，趙文、王學文詞，俱依此填。若陳詞之前結減二字，鞠詞之後結減一字，皆變格也。按，王詞，前段第一句〔忽忽東風又老〕，又字仄聲；第三句〔疏簾下、茶鼎孤煙〕，疏字、簾字、茶字俱平聲；第四句〔斷橋外、梅豆千林〕，斷字仄聲，梅字平聲；趙詞，第五句〔當時點雲滴雨〕，點字仄聲，王詞，〔江南庾郎憔悴〕，憔字平聲；王詞，第六句〔睡未醒、病酒愁怎禁〕，睡字、未字俱仄聲；趙詞，第七句〔算人間、最苦多情〕，人字平聲；第八句〔爭知道、天上情更深〕，天字平聲；王詞，後段第一句〔千曲囊中古琴〕，千字、囊字俱平聲；第三句〔不堪舊事重尋〕，不字仄聲；第四句〔當日登臨〕，當字平聲；第五句〔都化作夢銷沈〕，化字仄聲；第六句〔元龍丘墳無恙〕，丘字平聲；趙詞，第七句〔吹紫宇、澹成林〕，吹字平聲；王詞，第九句〔問何似、啼鳥枝上音〕，問字仄聲，啼字平聲。譜內可平可仄據此，餘參所採二詞。</p>
<p>又一體　雙調一百二字，前段八句四平韻，後段九句四平韻</p>
<div>陳允平</div>
<pre>滿架酴醾開盡。杜鵑啼夢醒。記曉月、綠水橋邊。東風又、折柳旗亭。
●●○○○●　●○○●□　●●●　●●○○　○○●　●●○□
蒙茸輕煙草色。疏簾淨、亂織羅帶青。對一樽別酒。征衫上、點滴香淚盈。
○○○○●●　○○●　●●○●□　●●○●●　○○●　●●○●□
幾度恨沈斷雲。飛鸞何處。連環尚結雙瓊。一曲琵琶。湓江上、慣曾聽。
●●●○●○　○○○●　○○●●○□　●●○○　○○●　●○□
依依翠屏香冷。聽夜雨、動離情。春深小樓。無心對錦瑟、空涕零。
○○●○○●　●●●　●○□　○○●○　○○●●●　○●□</pre>
<p>此和周詞也，惟前段第七句減二字，又後段第四句、第八句俱不押韻異。</p>
<p>又一體　雙調一百三字，前段八句四平韻，後段九句七平韻</p>
<div>鞠華翁</div>
<pre>又見花陰如水。兩心猶未平。正坐久、主客成三。空無語、影落楸枰。
●●○○○●　●○○●□　●●●　●●○○　○○●　●●○□
千年人間事業。垂成處、一著容易傾。
○○○○●●　○○●　●●○●□
便解圍、小住何妨。機鋒在、瞬息天又明。
●●○　●●○○　○○●　●●○●□
甚似漢吳對營。紛紛不了。孤光照徹連城。又似殘星。向零落、有餘情。
●●●○●□　○○●●　○○●●○□　●●○□　●○●　●○□
嫦娥笑人遲暮。念未力、底須爭。從虧又成。何人正、隔屋睡聲。
○○●○○●　●●●　●○□　○○●□　○○●　●●●□</pre>
<p>此亦與周詞同，惟後段結句減一字異。</p>
</body>
</html>
