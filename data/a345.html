<html>
<head>
<title>錦纏道</title>
<meta http-equiv="Content-Type" content="text/html; charset=utf-8">
</head>

<body>

<p>《全芳備祖‧樂府》名《錦纏頭》，江衍詞名《錦纏絆》，原注黃鐘宮。</p>
<p>雙調六十六字，前段六句四仄韻，後段六句三仄韻</p>
<div>宋祁</div>
<pre>燕子呢喃。景色乍長春晝。睹園林、萬花如繡。海棠經雨胭脂透。
●●○○　●●●○○■　●○⊙　◎○○■　◎○⊙●○○■
柳展宮眉。翠拂行人首。
●●○○　●●○○■
向郊原踏青。恣歌攜手。醉醺醺、尚尋芳酒。問牧童、遙指孤村道。
●○○●○　●○○■　●○○　●○○■　●●○　⊙●⊙⊙◎
杏花深處。那裏人家有。
◎○⊙●　●●○○■</pre>
<p>按，沈際飛《續草堂詩餘》，後段第三句作〔尚尋芳問酒〕，將下句〔問〕字移入上句，妄為增損，不知此調前後段第三句，例作七字上三下四句法，後段第四句，例作八字上三下五句法、不押韻，有《全芳備祖》無名氏詞可校也，故此詞可平可仄，悉參無名氏詞。</p>
<p>又一體　雙調六十七字，前段六句四仄韻，後段六句三仄韻</p>
<div>《全芳備祖》無名氏</div>
<pre>雨過園林。觸處落紅微綠。正桑葉、新齊如沃。嬌羞只恐人偷矚。
●●○○　●●●○○■　●○●　○○○■　○○●●○○■
背立牆陰。慢展纖纖玉。
●●○○　●●○○■
聽啼鳩幾聲。耳邊相促。念蠶饑、四眠初熟。勸路旁、立馬莫踟躕。
●○○●○　●○○■　●○○　●○○■　●●○　●●●○○
是邦人口裏。卻道秋胡曲。
●○○●●　●●○○■</pre>
<p>此與宋詞同，惟後段第五句添一字異，蓋襯字也。</p>
<p>又一體　雙調六十六字，前後段各六句，三仄韻</p>
<div>江衍</div>
<pre>屈曲新堤。占斷滿林佳氣。畫簷兩行連雲際。
●●○○　●●●○○■　●○●○○○■
亂山疊翠水回環。岸邊樓閣。金碧遙相倚。
●○●●●○○　●○○●　○●○○■
柳陰低映。穠豔花光洵美。好升平、為誰初起。
●○○●　○●○○●■　●○○　●○○■　
大都風物不由人。舊時荒壘。今日香煙地。
●○○●●○○　●○○●　○●○○■</pre>
<p>此亦宋詞體，惟前段第三句不作上三下四句法，第四句不押韻，後段第一、二句照前段作四字一句、六字一句，第四句減一字，作七字句異。<br>
</p>
</body>
</html>
