<html>
<head>
<title>賞南枝</title>
<meta http-equiv="Content-Type" content="text/html; charset=utf-8">
</head>

<body>

<p>調見《梅苑》詞，曾鞏自度曲。</p>
<p>雙調一百五字，前段九句五平韻，後段九句六平韻</p>
<div>曾鞏</div>
<pre>暮冬天地閉。正柔木凍折。瑞雪飄飛。
●○○●●　●○●●●　●●○□
對景見南山。嶺梅露、幾點清雅容姿。丹染萼、玉綴枝。
●●●○○　●○●　●●○●○□　○●●　●●□
又豈是、一陽有私。大抵化工獨許。使占卻先時。
●●●　●○●□　●●●○●●　●●●○□
霜威莫苦淩持。此花根性。想群卉爭知。
○○●●○□　●○○●　●○●○□
貴用在和羹。三春裏、不管綠是紅非。攀賞處、宜酒卮。
●●●○○　○○●　●●●●○□　○●●　○●□
醉撚嗅、幽香更奇。倚欄仗何人去。囑羌管休吹。
●●●　○○●□　●○●○○●　●○●○□</pre>
<p>此調只有此詞，無他首可校。</p>
</body>
</html>
