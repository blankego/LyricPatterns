<html>
<head>
<title>玉女搖仙佩</title>
<meta http-equiv="Content-Type" content="text/html; charset=utf-8">
</head>

<body>

<p>柳永《樂章集》注：正宮。</p>
<p>雙調一百三十九字，前段十四句六仄韻，後段十三句七仄韻</p>
<div>柳永</div>
<pre>飛瓊伴侶。偶別珠宮。未返神仙行綴。取次梳妝。尋常言語。有得幾多姝麗。
○○●●　●●○○　●●○○○■　●●○○　○○⊙●　●●◎○○■
擬把名花比。恐旁人笑我。談何容易。
●●○○■　●○○●●　⊙○○■
細思算、奇葩豔卉。惟是深紅淺白。爭如這多情。占得人間。千嬌百媚。
●○◎　○○●●　○○●●○■　○○●○○　●●○○　○○●■
須信畫堂繡閣。皓月清風。忍把光陰輕棄。自古及今。佳人才子。少得當年雙美。
○●○○●●　●●○○　●●○○⊙■　◎●◎○　○○○●　●●○○○■
且恁相偎倚。未消得、憐我多才多藝。但願取、蘭心蕙性。枕前言下。表余深意。
●●○○■　◎○●　⊙●○○○■　●●●　○⊙●●　◎○⊙●　●○○■
為盟誓。今生斷不辜鴛被。
○○■　○○●●○○■</pre>
<p>此詞平仄，校下朱詞句法同者。</p>
<p>又一體　雙調一百三十九字，前段十四句七仄韻，後段十三句七仄韻</p>
<div>朱雍</div>
<pre>灰飛嶰谷。佩解江干。庾嶺寒輕梅瘦。水面吞蟾。山光暗斗。物色盈枝依舊。
○○●●　●●○○　●●○○○■　●●○○　○○●■　●●○○○■
憑暖危欄久。有清香旖旎。卻沾襟袖。
●●○○■　●○○●●　●○○■
賦多情、窺人豔冷。更是殷勤。忍重回首。誰知道、春歸院落。繽紛雪飛鴛甃。
●○○　○○●●　●●○○　●○○■　○○●　○○●●　○○●○○■
須謝花神愛惜。碎璧鋪酥。肯把飛英僝僽。念念瑤珂。乘飆煙浦。送別猶攜纖手。
○●○○●●　●●○○　●●○○●■　●●○○　○○○●　●●○○○■
馥郁盈芳酒。臨妝罷、一點眉峰傷皺。
●●○○■　○○●　●●○○○■
又只恐、收夢斷筦。淒風怨曉。早催銀漏。
●●●　○●●●　○○●●　●○○■
殘金獸。參橫月墮歸時候。
○○■　○○●●○○■</pre>
<p>此詞前段第五句押韻，結句作七字一句、六字一句，與前體異。<br>
</p>
</body>
</html>
