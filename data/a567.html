<html>
<head>
<title>萬年歡</title>
<meta http-equiv="Content-Type" content="text/html; charset=utf-8">
</head>

<body>

<p>唐教坊曲名。《宋史‧樂志》：中呂宮；《高麗史‧樂志》，名《萬年歡慢》；《元史‧樂志》：舞隊曲。此調有三體，平韻者始自王安禮，仄韻者始自晁補之，平仄韻互協者始自元趙孟頫。</p>
<p>雙調九十八字，前段九句五平韻，後段九句四平韻</p>
<div>王安禮</div>
<pre>雅出群芳。占春前資訊。臘後風光。野岸郵亭。繁似萬點輕霜。
●●○□　●⊙○◎●　●●○□　◎●○○　○◎◎●○□
清淺溪流倒影。更黯淡、月色籠香。渾疑是、姑射冰姿。壽陽粉面初妝。
⊙●○○●●　◎◎◎　◎●○□　○○●　⊙●○○　●○●●○□
多情對景易感。況淮天庾嶺。迢遞相望。愁聽龍吟淒絕。畫角悲涼。
○○◎◎◎◎　●⊙⊙◎◎　⊙●○□　⊙●○○○●　◎●○□
念昔因誰醉賞。向此際、空惱迴腸。終須待、結實恁時。佳味堪嘗。
●●○○●●　●◎◎　⊙●○□　○○●　◎●◎○　○●○□</pre>
<p>此調押平韻者，以此詞為正體，餘皆變格也。此詞可平可仄，即參下平韻詞。</p>
<p>又一體　雙調一百字，前後段各九句，五平韻</p>
<div>《高麗史‧樂志》無名氏</div>
<pre>禁御初晴。見萬年枝上。巧囀鶯聲。藻殿連雲。萍曦高照簷楹。
●●○□　●●○○●　●●○□　●●○○　○○○●○□
好是簾開麗景。嫋金爐、香暖煙輕。傳呼道、天蹕來臨。兩行拱引簪纓。
●●○○●●　●○○　○●○□　○○●　○●○○　●○●●○□
看看筵敞三清。洞寶玉杯中。滿酌犀觥。爛熳芳葩。斜簪慶快春情。
○○○●○□　●●●○○　●●○□　●●○○　○○●●○□
更有簫韶九奏。簇魚龍、百戲俱呈。吾皇願、永保洪圖。四方長樂升平。
●●○○●●　●○○　●●○□　○○●　●●○○　●○○●○□</pre>
<p>此與王詞同，惟換頭句押韻，第四、五句作四字一句、六字一句，結句添二字異。</p>
<p>又一體　雙調一百一字，前後段各十句，四平韻</p>
<div>趙師俠</div>
<pre>電繞神樞。虹流華渚。誕彌良用佳辰。萬宇謳歌歸舞。寶曆增新。
●●○○　○○○●　●○○●○□　●●○○○●　●●○□
四七年間盛事。皇威暢、邊鄙無塵。仁恩被。華夏咸安。太平極治歡聲。
●●○○●●　○○●　○●○□　○○●　○●○○　●○●●○□
重華道隆德茂。亙古今稀有。揖遜重聞。聖子三宮歡聚。兩世慈親。
○○●○●●　●●○○●　●●○□　●●○○○●　●●○□
幸際千秋聖旦。沾鎬宴、普率惟均。封人祝。億萬斯年。壽皇尊並高真。
●●○○●●　○●●　●●○□　○○●　●●○○　●○○●○□</pre>
<p>此亦與王詞同，惟前段起句不用韻，第二句四字、第三句六字，前段第四句六字、第五句四字異。</p>
<p>又一體　雙調一百二字，前段九句四平韻，後段十句四平韻</p>
<div>賀鑄</div>
<pre>淑質柔情。靚妝豔笑。未容桃李爭妍。紅粉牆東。曾記窺宋三年。
●●○○　●○●●　●○○●○□　○●○○　○●○●○□
不問雲朝雨暮。向西樓南館留連。何嘗信、美景良辰。賞心樂事難全。
●●○○●●　●○○○●○□　○○●　●●○○　●○●●○□
青門解袂。畫橋回首。初沈漢佩。永斷湘弦。漫寫濃愁幽恨。封寄魚箋。
○○●●　●○○●　○○●●　●●○□　●●○○○●　○●○□
擬話當時舊好。問同誰、與醉樽前。除非是、明月清風。向人今夜依然。
●●○○●●　●○○　●●○□　○○●　○●○○　●○○●○□</pre>
<p>此與趙詞同，惟前段第四、五句，仍照王詞體，換頭添一字，作四字四句異。</p>
<p>又一體　雙調一百字，前段九句四仄韻，後段九句五仄韻</p>
<div>晁補之</div>
<pre>十里環溪。記當年並遊。依舊風景。彩舫紅妝。重泛九秋清鏡。
◎●○○　●⊙○◎⊙　⊙◎⊙■　◎●○○　⊙●◎○⊙■
莫歎歌台蔓草。喜相逢、歡情猶勝。蘋洲畔、橫玉驚鸞。半天雲正愁凝。
◎●⊙○◎●　◎⊙⊙　⊙○⊙■　⊙⊙◎　⊙●○○　◎⊙○◎○■
中秋醉魂未醒。又佳辰授衣。良會堪更。蚤歲功名。豪氣尚淩汝潁。
⊙○●⊙◎■　●⊙○●⊙　⊙◎⊙■　◎●○○　⊙●◎○◎■
能致黃金百鎰。也莫負、鴟夷高興。別有個、瀟灑田園。醉鄉天地同永。
⊙●⊙○◎●　●◎◎　⊙○⊙■　◎◎●　⊙●○○　◎⊙⊙◎○■</pre>
<p>此調押仄韻者，以晁詞二首為正體，若程詞之換頭句六字折腰，程詞別首之後段第七句添字，史詞及晁詞別首之前後段第四、五句句讀參差，皆變格也。按，程大昌詞，前段第二句〔放兩枝三朵〕，三字平聲；第六句〔七十古稀今獨〕，古字仄聲，胡浩然詞，〔花豔驚郎醉目〕，花字平聲；程詞，第七句〔花釵底髻雲堆綠〕，花字平聲；《梅苑》詞，結句〔才說清香尋得〕，才字、香字俱平聲，說字仄聲；後段起句〔別來又經歲隔〕，別字仄聲；結句〔偏與群芳春色〕，偏字、芳字俱平聲，與字仄聲。其餘可平可仄，即參所採五詞。</p>
<p>又一體　雙調一百字，前段九句五仄韻，後段九句六仄韻</p>
<div>晁補之</div>
<pre>心憶春歸。似佳人未來。香徑無跡。雪裏江梅。因甚早知消息。
○●○○　●○○●○　○●○■　●●○○　○●●○○■
百卉芳心正寂。夜不寐、幽姿脈脈。圖清曉、先作宮妝。似防人見偷得。
●●○○●■　●●●　○○●■　○○●　○●○○　●○○●○■
真香媚情動魄。算當時壽陽。無此標格。應寄揚州。何郎舊曾相識。
○○●○●■　●○○●○　○●○■　○●○○　○○●○○■
花似何郎鬢白。恐多笑、逢花羞摘。那堪聽、羌管驚心。也隨繁杏拋擲。
○●○○●■　●○●　○○○■　○○●　○●○○　●○○●○■</pre>
<p>此詞前後段第六句俱押韻。按，《梅苑》〔北陸風回〕詞、〔天氣嚴凝〕詞，胡浩然〔燈月交光〕詞，俱與此同。汲古閣刻本，後段第八句脫一字，今從《梅苑》增入。</p>
<p>又一體　雙調一百字，前段九句四仄韻，後段十句五仄韻</p>
<div>程大昌</div>
<pre>歲歲梅花。向壽尊畫閣。長報春起。恰似今朝。分外香肥萼韡。
●●○○　●●○●●　○●○■　●●○○　●●○○●■
雜佩珊珊就列。映藍袂、寶熏擎跽。道這回、屋舍團欒。四時風月桃李。
●●○○●●　●○●　●○○■　●●○　●●○○　●○○●○■
回頭處。無限思。看秋前藥裏。而今鼎七。須把康強。收作玳筵歡喜。
○○●　○●■　●○○●●　○○●■　○●○○　○●●○○■
況是鬢雲全綠。頂珈笄、笑陪星履。新年動是擁新祺。有孫來捧醪醴。
●●●○○●　●○○　●○○■　○○●●●○○　●○○●○■</pre>
<p>此即〔十里環溪〕詞體，惟換頭句作三字兩句異。按，程詞別首〔詩翁笑，但休問〕，又一首〔星辰履，階庭玉〕，俱與此同。</p>
<p>又一體　雙調一百一字，前段九句五仄韻，後段十句六仄韻</p>
<div>程大昌</div>
<pre>老鈍迂疏。盡世間樂事。不忺不覷。癡向韋編。根究卦爻來處。
●●○○　●●○●●　●○●■　○●○○　○●●○○■
渾沌包中天地。謝東家、從頭指示。便和那、八八機關。並將匙鑰分付。
●●○○○■　●○○　○○●■　●○●　●●○○　●○○●○■
行年數。六十四。把一年一卦。恰好相擬。妙道生生。既濟還存未濟。
○○●　●●■　●●○●●　●●○■　●●○○　●●○○●■
身願河圖比似。每演九後、重從一始。待人問、甲子何其。剩書亥字為戲。
○●○○●■　●●●●　○○●■　●○●　●●○○　●○●●○■</pre>
<p>此與〔歲歲梅花〕詞同，惟後段第七句添一襯字異。其前後段第六句押韻，照晁詞〔心憶春歸〕一首填。</p>
<p>又一體　雙調一百字，前段八句四仄韻，後段九句五仄韻</p>
<div>史達祖</div>
<pre>兩袖梅風。謝橋邊、岸痕猶帶陰雪。過了匆匆燈市。草根青發。
●●○○　●○○　●○○●○■　●●○○○●　●○○■　
燕子春愁未醒。誤幾處、芳音遼絕。煙溪上、採綠人歸。定應愁沁花骨。
●●○○●●　●●●　○○○■　○○●　●●○○　●○○●○■
非干厚情易歇。奈燕台。老。難道離別。小徑吹衣。曾記故園風物。
○○●○●■　●○○●●　○●○■　●●○○　○●●○○■
多少驚心舊事。第一是、侵階羅襪。如今但、柳髮晞春。夜來和露梳月。
○●○○●●　●●●　○○○■　○○●　●●○○　●○○●○■</pre>
<p>此亦〔十里環溪〕詞體，惟前段第二、三句作九字一句，第四句六字，第五句四字異。</p>
<p>又一體　雙調一百字，前後段各九句，四仄韻</p>
<div>晁補之</div>
<pre>憶昔論心。盡青雲少年。燕趙豪俊。二十南遊。曾上會稽千仞。
●●○○　●○○●○　○●○■　●●○○　○●●○○■
振袂江中往歲。有騷人、蘭蓀遺韻。嗟管鮑、當日貧交。半成翻手難信。
●●○○●●　●○○　○○○■　○●●　○●○○　●○○●○■
君如未遇元禮。肯抽身盛時。尋我幽隱。此事談何容易。驥才方騁。
○○●●○●　●○○●○　○●○■　●●○○○●　●○○■
彩舫紅妝圍定。笑西風、黃花班鬢。君欲問、投老生涯。醉鄉岐路偏近。
●●○○○●　●○○　○○○■　○●●　○●○○　●○○●○■</pre>
<p>此亦〔十里環溪〕詞體，惟後段第四句六字，第五句四字異。此詞換頭句不押韻，與趙師俠平韻詞體同。</p>
<p>又一體　雙調一百字，前段九句四平韻一協韻，後段九句兩平韻三協韻</p>
<div>趙孟頫</div>
<pre>天上春來。正陽和布澤。鬥柄初回。一朵祥雲捧日。萬象生輝。
○●○□　●○○●●　●●○□　●●○○●●　●●○□
帝德光昭四表。玉帛盡、梯航來會。彤庭敞、花覆千官。紫霄鴛鷺徘徊。
●●○○●●　●●●　○○○◆協○○●　○●○○　●○○●○□
仁風遍滿九垓。望霓旌緩引。寶扇齊開。喜動龍顏。和氣藹然交泰。
○○●●●□　●○○●●　●●○□　●●○○　○●●○○◆協
九奏簫韶舜樂。獸尊舉、麒麟香靉。從今數、億萬斯年。聖主福如天大。
●●○○●●　●●●　○○○◆協○○●　●●○○　●●●○○◆協</pre>
<p>此詞以灰、賄、隊，佳、蟹、泰三聲協韻，句讀與無名氏平韻詞同。按，趙孟頫又有〔閶闔初開〕詞，亦三聲協，與此同，惟後段第三句仄韻，第五句結句平韻，與此稍異，注明不錄。<br>
</p>
</body>
</html>
