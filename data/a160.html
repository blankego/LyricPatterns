<html>
<head>
<title>慶春時</title>
<meta http-equiv="Content-Type" content="text/html; charset=utf-8">
</head>

<body>

<p>調見《小山樂府》，凡二首，俱慶賞春時宴樂之詞。</p>
<p>雙調四十八字，前段六句兩平韻，後段五句兩平韻</p>
<div>晏幾道</div>
<pre>倚天樓殿。升平風月。彩仗春移。鸞絲鳳竹。長生調裏。迎得翠輿歸。
◎○⊙●　○○○●　◎●○□　○○●●　○○●●　○●●○□
雕鞍遊罷。何處還有心期。濃熏翠被。深停畫燭。人約月西時。
○○○●　○●○●○□　○○●●　○○●●　○●●○□</pre>
<p>晏詞二首，平仄略同，惟別首起句〔梅梢已有〕，梅字平聲，已字仄聲；第三句〔風意猶寒〕，風字平聲。《詞律》謂前段第五句〔調〕字可平、後段第四句〔畫〕字可平，無據，不必從。<br>
</p>
</body>
</html>
